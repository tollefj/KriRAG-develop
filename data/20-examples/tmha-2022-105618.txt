A som arbeidstaker har i begjæring av 20. juli 2022 begjært sin arbeidsgiver [virksomhet] AS tatt under rettens behandling som konkursbo. Kravet, hvor hovedstol utgjør kr 25 241,58, er begrunnet i opptjent lønn og feriepenger i april 2022.
Begge sider har vært bistått av prosessfullmektig; advokat Ann-Helen Rognsaa-Navjord for rekvirent/arbeidstaker og advokat Tor Erik Krane Ursin for skyldner/arbeidsgiver.
A har latt kravet forkynne etter reglene i konkursloven § 63. Det er ikke bestridt at fremgangsmåten etter bestemmelsen er fulgt, men det er bestridt at det foreligger klar og forfalt gjeld slik at denne ikke gir grunnlag for en presumsjon om insolvens. Det er også bestridt at [virksomhet] AS er insolvent.
For retten har A som arbeidstaker forklart seg. For [virksomhet] AS har både styreleder B og driftsleder C, som var As nærmeste leder, forklart seg. I tillegg er det levert en rekke prosesskriv fra hver side i saken.
A jobbet frem til 21. april 2022. Det som kreves nå er opptjent lønn og feriepenger for april 2022. Det ble fremsatt krav om dette 6. mai 2022.
A forlot arbeidsstedet etter en konflikt med arbeidsgiver. Han er senere også sykmeldt for dette. Dette er ikke rettstridig fratreden. A tilbød seg også etter at han ble gjort oppmerksom på at [virksomhet] ble påført tap, å jobbe i oppsigelsestiden. Dette fikk han ikke lov til.
Det bestrides derfor at det foreligger noe erstatningskrav. I alle tilfeller er ikke vilkårene for motregning i lønn jf. aml. § 14-15 oppfylt. Det er heller ikke tatt hensyn til hva A trengte til nødvendig livsopphold. En slik motregning som gjøres er derfor heller ikke på dette grunnlag tillatt.
Det foreligger presumsjon for insolvens jf. konkursloven § 63. De innsigelser som er fremmet er grunnløse og hindrer ikke at gjelden er klar og forfalt. Det er ikke fremlagt noe som motsier dette i saken, snarere tvert om. Det vises til regnskapsrapport per 31. august 2022.
Den eneste grunnen til at [virksomhet] AS ikke betaler må være at de ikke har midler tilgjengelig til dette og slik insolvent. Det vises også til regnskapstallene.
Det er lagt ned følgende påstand:
Det er ikke grunnlag for å åpne konkurs i [virksomhet] AS da selskapet er solvent.
Det foreligger en rettstridig stillingsfratredelse. Arbeidstaker fratrådte sin stilling på dagen, uten skriftlig oppsigelse eller annet forvarsel. Arbeidsgiver har da rett til å holde tilbake lønn og feriepenger jf. aml. § 14-15 tredje ledd bokstav e. Det er arbeidstaker som har søksmålsbyrden ved uenighet om trekkadgangen først er til stede.
Det foreligger tap. [virksomhet] AS fakturerer videre sine arbeidstakere per time. Tapet utgjør dermed differansen mellom fakturert timesats og lønnsats.
Vilkårene for presumsjon etter konkursloven § 63 er ikke oppfylt. Det er et krav om klar og forfalt gjeld. I denne saken er kravet omtvistet. Bestemmelsen er mye benyttet og misbrukt som inkassomiddel. I rettspraksis er derfor terskelen satt høy for når insolvens kan presumeres på bakgrunn av en fordring, jf. blant annet Rt-1994-889, Rt-2003-909 og Rt-2004-118.
På bakgrunn av all korrespondanse i saken er det ikke tvilsomt at saken er kompleks, og at dette er en arbeidsrettslig tvist som må avgjøres i forliksråd/hovedforhandling.
Det vises også til øvrig dokumentasjon i saken, herunder regnskapsrapport per august 2022, og senere prognose for inntjening. [virksomhet] AS er etter denne klart solvent.
Det er lagt ned slik påstand:
Saksøker har etter dette vunnet frem med sin begjæring, og skal dermed ha full erstatning for sine nødvendige omkostninger med saken jf. tvisteloven § 20-2 og § 20-5.
Fra hans prosessfullmektig, advokat Rognsaa-Navjord er det lagt frem en oppgave hvor det kreves dekket 21 timer av 2 200 kr/time eks. mva., til sammen 57 750 kroner inkl. mva.
Av begjæringen og senere prosesskriv er det klart at 8 timer var påløpt ved begjæringen, I rettsmøtet hadde kravet økt til 17 timer hvorav det var tatt høyde for en time rettsmøte. Reell varighet ble nærmere 3 timer.
Retten vil bemerke at salærkravet all den tid dette skriver seg fra et krav der det er lagt til grunn en insolvenspresumsjon etter konkursloven § 63, fremstår som svært høyt, og i alle tilfeller hvor hovedstolen er på omtrent beskjedne 25 000 kroner.
Selv om det ikke er tvilsomt at [virksomhet] AS har bidratt til å trekke opp tidsbruken ved sin imøtegåelse av kravet, vil retten uansett bemerke at det vesentlige av arbeidet må være ansett ferdigstilt gjennom begjæringen, og det kan vanskelig anses at alt arbeid etter denne var levert er nødvendig. Retten vil også bemerke at kravet vil inngå som et massekrav*) i boet, og det synes således noe uheldig at disse skal fastsettes ukritisk uten noen form for vurdering da de vil gå på bekostning av andre fordringshaveres krav.
Retten finner derfor ikke grunnlag for å tilkjenne saksøker erstatning for mer enn 15 timer arbeid. Det tas da høyde for begjæring, forberedelse og deltagelse i rettsmøte, samt en kort kommentar til motpartens prosesskriv etter dette.
Dette utgjør 33 000 kroner eks. mva, og 41 250 kroner inkl. mva.
SLUTNING
* * * * *
Kjennelsen ble avsagt 26.09.2022 07.10.2022.​*
Retten vil innledningsvis bemerke at saken er klar for avgjørelse. Det er avholdt muntlig rettsmøte hvor begge sider har fått anledning til å forklare seg, det er videre gitt anledning til å innlevere ytterligere prosesskriv for å redegjøre for faktiske spørsmål, og det er varslet at saken etter innkomne prosesskriv vil tas opp til avgjørelse uten ytterligere rettsmøte.
Fra kjennelsen hitsettes følgende:
Saksøkte får frist til onsdag 21. september 2022 og saksøkeren får frist til torsdag 22. september 2022 for å inngi prosesskriv.(...)Retten vil deretter ta saken opp til avgjørelse, uten ytterligere rettsmøte.
De nevnte prosesskriv er innkommet og inngår således i vurderingsgrunnlaget.
Konkursloven § 63 første ledd har følgende ordlyd:
Dersom skyldneren har lovbestemt regnskapsplikt, eller har hatt slik regnskapsplikt i det siste år før konkursbegjæring ble innsendt, skal insolvens i alminnelighet antas å foreligge når konkurs begjæres av en fordringshaver som bevislig har krevd skyldneren for klar og forfalt gjeld og som minst 4 uker deretter har latt forkynne for skyldneren en oppfordring til å betale innen to uker. Konkursbegjæringen må i tilfelle være kommet inn til retten i løpet av de første to uker etter at betalingsfristen utløp.
Uenigheten knytter seg til hvorvidt det foreligger klar og forfalt gjeld, og om insolvens foreligger. Det er ikke bestridt at de øvrige vilkår er oppfylt.
I et tilfelle der selve kravet er omtvistet, må retten prejudisielt ta standpunkt til dette. Etter rettspraksis skal det en høy grad av sannsynlighet til for å kunne konstatere at kravet består, det vil si at det fremstår som «klar» gjeld. Det vises til Rt-1994-889, Rt-2003-909 og til Wiker og Ro, Konkursloven, Kommentarutgave 2003, side 237-238.
Det er rekvirenten, her A, som har bevisbyrden. Kravet til klarhet skyldes at bestemmelsen snur bevisbyrden der presumsjon konstateres, til skyldner for å hvorvidt solvens foreligger. Det er som utgangspunkt ikke kurant å etablere insolvenspresumsjon på en fordring som er omstridt, og hvor det underliggende saksforhold er vidløftig og komplisert.
Retten vil bemerke at mye av den praksis det er vist til gjelder fordringer. I foreliggende sak er det krevd for opptjent, men ubetalt lønn. I denne forbindelse finner retten grunnlag for å presisere at krav på lønn har fått en viss særstilling hos lovgiver. Dette følger av arbeidsmiljøloven § 14-15 som også prosessfullmektigene har vist til.
Av arbeidsmiljøloven § 14-15 annet til femte ledd fremgår:
Av forarbeidene (Ot.prp.nr.50 (1993–1994) s. 144 fremgår videre følgende (riktignok om gjeldende rett, men denne ble i det vesentlige videreført):
Arbeidsmiljøloven § 55 gjelder bl.a utbetaling av arbeidslønn. § 55 nr 3 fastsetter som hovedregel at arbeidsgiver ikke kan gjøre fradrag i arbeidstakers lønn, unntatt i spesielt oppregnede tilfeller. Formålet med regelen er å sikre at arbeidstaker mottar lønnen sin mest mulig ubeskåret og at lønnen skal være forutsigbar.
Slik arbeidsgivers prosessfullmektig har vist til fra Fougner mfl., Arbeidsmiljøloven. Lovkommentar, § 14-15. Utbetaling av lønn og feriepenger, Juridika, vil arbeidsgiver kunne velte søksmålsbyrden over på arbeidstaker ved rettstridig fratreden jf. aml. § 14-15 tredje ledd bokstav c.
Retten vil likevel bemerke at det faktum at søksmålsbyrden forskyves, ikke hindrer at innholdet kan og skal vurderes også i en konkurssak. Det medfører heller ikke at kravet i seg selv må anses som omtvistet. Dette må vurderes konkret.
Retten finner å konkludere med at arbeidsgivers erstatningskrav og motregningsadgang fremstår klart grunnløst.
For det første fremgår det i brev fra advokat Ursin på vegne av [virksomhet] AS allerede 29. april 2022:
Videre vil ditt kontraktsbrudd påføre [virksomhet] AS et økonomisk tap som følge av tapt inntjening. Det økonomiske tapet knytter seg til firmaets prosjekt for Hent AS i forbindelse med byggingen av nye UNN Narvik. Tapet utgjør differansen mellom timesprisen som [virksomhet] AS fakturerer til Hent AS, fratrukket din timebetaling, ganget med tapte arbeidstimer som følge av at du ikke har vært på jobb.
Retten vil bemerke at det på dette tidspunkt klart er uriktig å konkludere med at A ikke hadde vært på jobb, og i alle tilfeller var ikke tapet enda påført. Et fratrekk for dette var derfor svært prematurt.
For det andre har A forklart at han etter å ha fått brevet, ønsket å jobbe for å begrense tapet. Dette fremgår også av et fremlagt et brev fra advokat Ursin på vegne av [virksomhet] AS av 6. mai 2022 i fjerde avsnitt nedenfor:
Jeg viser til mitt brev av 29.04.2422.
Jeg forstår det slik at det enda ikke er kommet noen løsning i denne saken siden ovennevnte brev ble sendt, og at du pr. i dag ikke jobber oppsigelsestiden din i [virksomhet] AS.
Det er kommet frem at du har sendt ovennevnte brev til de andre arbeidstakerne i [virksomhet] AS, og at du i den forbindelse har forsøkt å påvirke de andre arbeidstakerne til å vende seg imot din arbeidsgiver, C. Dette er skadelig for arbeidsmiljøet i bedriften, og er selvsagt ikke akseptabel oppførsel sett fra arbeidsgivers side.
Til tross for at du skal ha tilbudt deg å arbeide ut oppsigelsestiden, skal du også ha ytret at du ikke ønsker å være i samme rom som din arbeidsgiver. Dette er ikke forenlig med at du skal kunne utføre jobben på en tilfredsstillende måte, idet det kreves at du samarbeider med din arbeidsgiver. Jeg viser herunder til at du har en lojalitetsplikt i arbeidsforholdet som innebærer at du skal opptre på en måte som fremmer din arbeidsgivers og bedrifts interesser. Din fremferd er et klart brudd på denne lojalitetsplikten.
På bakgrunn av ovennevnte forhold ønsker ikke [virksomhet] AS at du utfører mer arbeid på bedriftens vegne, og at du derfor ikke arbeider for bedriften i det som egentlig skulle vært din oppsigelsestid.
Styreleder B forklarte at hun mistrodde A på at han ville jobbe for dem. Han hadde en annen jobb, og hun trodde derfor ikke at han ville kunnet jobbe for dem uansett. Driftsleder C var i sin forklaring klar på at han var ukjent med brevet fra advokat Ursin. Hadde A tilbudt seg dette, ville dette vært ønskelig da de trengte arbeidskraft, og at det for ham ville vært uproblematisk.
Retten kan vanskelig konkludere med hva som er riktig. Det samme gjelder bakgrunnen for As fratreden – om dette var trakassering eller ny jobb -, men dette har ikke betydning. Av aml. § 14-15 tredje ledd bokstav e er det klart at tap må påføres arbeidsgiver forsettlig eller grovt uaktsomt, uavhengig av om rettstridig fratreden foreligger. Dette kan ikke anses oppfylt da det av det gjengitte brevet ovenfor er klart at A fra arbeidsgivers side ikke er ønsket å jobbe i oppsigelsestiden uavhengig av hva han selv ønsket.
For det tredje har det fremkommet for retten at A faktisk ble sykmeldt etter det som fremgår av det polikliniske notatet av 2. mai 2022 Retten finner det etter notatet klart at sykmeldingen var relatert til arbeidet ved [virksomhet] AS. Styreleder B bekreftet å ha mottatt sykmeldingen, men sendt denne videre da hun oppfattet det som at JobZone nå var As arbeidsgiver.
Retten vil bemerke at uavhengig av hvem som var arbeidsgiver er det på det rene at A faktisk var sykmeldt. Han ville dermed ikke kunne jobbet på prosjektet for HENT AS, og tap oppstår ikke for [virksomhet] AS den tid han er sykmeldt. Dette kan således helelr ikke trekkes i noe lønn.
For det fjerde erkjente styreleder B at aml. § 14-15 fjerde ledd ikke var vurdert. I dette ligger det klart at heller ikke femte ledd er iakttatt. Vilkårene for det trekk i lønn som er gjort er dermed klart ikke oppfylt. Det bemerkes at lovgiver har oppstilt strenge krav for motregning i lønn, krav som således ikke er oppfylt, og motregningsadgang foreligger dermed ikke.
Retten vil ellers bemerke at tapet ellers synes noe uriktig beregnet, uten at dette tillegges vekt. Dette begrunnes i at det ikke tas høyde for noe feriepengeoppsparing (som vil komme utover 206,50 kr/time) slik at tapet uansett ikke kunne blitt så høyt som beregnet. Uansett er det på det rene at [virksomhet] AS også kunne hatt motregningsadgang i feriepenger for året som ikke er utbetalt, uten at det anses å være grunnlag for å vurdere dette nærmere.
Etter rettens mening foreligger det derfor ikke noe grunnlag for det motregningskrav [virksomhet] AS har fremsatt. Dette medfører at det krav som A har fremsatt – som også [virksomhet] AS har erkjent er opptjent – med høy grad av sannsynlighet foreligger. Det er således å anse som klar gjeld. At den er forfalt er ikke tvilsomt. Dette skjedde i henhold til kontrakten allerede 30. april 2022.
Retten konkluderer etter dette med at vilkårene etter konkursloven § 63 er oppfylt. Bevisbyrden for at selskapet ikke er solvent ligger således på skyldner. Slik det vil fremgå av det følgende er det ikke ført tilstrekkelige bevis for at [virksomhet] AS er solvent.
Retten vil først vise til at styreleder B forklarte at hun synes økonomien er god. Det har penger til lønn, og ellers til det meste. Hun forklarte imidlertid at de har noe forfalte krav mot seg, men at det er inngått avtaler på dette. Per nå er det avtaler på alt, og med den kontrakten de har med HENT nå er det gode utsikter. På spørsmål om selskapets eiendeler forklarer hun at de ikke har særlige eiendeler da de er et selskap som kun tilbyr arbeidskraft.Hun forklarte videre at hun jobber hardt med å rydde opp, og at hun ikke hadde drevet om hun ikke hadde troa. Hun forklarte at de nå i det nærmeste hadde 230 000 kroner på vei inn.
På spørsmål erkjente hun imidlertid at det hadde skjedd ved et par anledninger at det ikke hadde midler til lønn, og det er også klart at det også relativt nylig hadde måttet vært inngått avtaler om utsatt betaling. Dette taler etter rettens mening ikke i overbevisende retning for et solvent selskap. B erkjente også at selskapet var i underbalanse.
For retten er det fremlagt resultatregnskap per 31. august 2022. Av dette fremgår blant annet:
I 2022 har selskapet hatt kontrakt med Hent på nye Narvik sykehus, har ca 4 årsverk som jobber dær. Selskapets likviditet er bedret dette året. Egenkapitalen er bedret fra negativ 1 176 783 i samme periode i fjor til 473 596 i år, dette gjør at de nærmer seg positiv EK i løpet av de første mnd i 2023 om kostnadene holdes nede og inntektene er stabile.(...)EgenkapitalVed utgangen av perioden har selskapet en negativ egenkapital på kr -473 596. Selskapet har en negativ arbeidskapital på kr -318 532 og samlede likvide midler er kr -111 683.
Aksjekapitalen er taptStyret skal etter Aksjeloven § 3-5 påse at selskapet til enhver tid har en forsvarlig egenkapital ut i fra selskapets risiko og omfang.
Skattetrekk – manglende skattetrekkskonto/bankgarantiTrukket forskuddstrekk skal settes inn på en særskilt bankkonto (skattetrekkonto). Regnskapet viser at skyldig skattetrekk overstiger avsatt beløp. Vi ber selskapet rydde opp i dette forholdet så hurtig som mulig.
Av konkursloven § 60 fremgår:
Skyldneren er insolvent når denne ikke kan oppfylle sine forpliktelser etter hvert som de forfaller, medmindre betalingsudyktigheten må antas å være forbigående. Insolvens foreligger likevel ikke når skyldnerens eiendeler og inntekter tilsammen antas å kunne gi full dekning for skyldnerens forpliktelser, selv om oppfyllelsen av forpliktelsene vil bli forsinket ved at dekning må søkes ved salg av eiendelene.
Av regnskapet – og styreleder Bs erkjennelse – er det klart at selskapet har negativ egenkapital per i dag. Selskapet er således insuffisient. Spørsmålet er om selskapet også er illikvid, det vil si ute av stand til å gjøre opp sine forpliktelser, og da slik at dette ikke må antas å være forbigående.
Retten vil i denne sammenheng vise til at det av statusoversikten over leverandører per 31.08.2022 i regnskapsrapporten fremkommer at selskapet er skyldig over 309 470 kroner, hvorav store deler er dette er forfalt med over 90 dager.
Videre fremkommer av rapporten om likviditetsutviklingen:
Grafikk fra regnskapsrapport for juli-august som viser likviditetsutvikling.
Dette taler klart for en forverring, noe som underbygger at selskapet ikke har midler til å gjøre opp for seg.
Retten vil bemerke at i utsettelseskjennelsen er det tatt inn:
Retten ber saksøkte særlig belyse likviditetssituasjonen i selskapet nærmere, og også redegjøre nærmere for det erstatningskrav som pretenderes.
Dette ble besvart med rapport fra regnskapsfører slik:
[virksomhet] AS har bedt oss om en vurdering av selskapets økonomiske situasjon herunder om selskapet fortsatt er solvent. Vi har i samarbeid med ledelsen av selskapet utarbeidet en prognose for perioden fra september og ut 2022, basert på inngåtte kontrakter og oppdrag som viser at selskapet vil ha et estimert resultat på kr 1 512 668 for 2022.
[virksomhet] har kontrakt med Hent AS på to oppdrag som går fram til år 2024.For nye Narvik Sykehus har de avtale på 5-6 ansatte for perioden januar 2022 og i 30 mnd, dvs fram til sommer 2024. Den andre kontrakten går på Helse Huset som starter i uke 45 og går til januar 2024, og gjelder 3 stillinger.
Utifra kontrakten skal ikke [virksomhet] stå for materialkostander, verktøy og små anskaffelser. Verdien på kontrakten på nye Narvik Sykehus er på (5 mann*37,5 timer*4,33 uker* 30 mnd*480=) 11 691 000
Verdien på kontrakten med Helse Huset er på (3 mann*37,5*4,33*14*480=) 3 273 480 For de 4 mnd som er i 2022 utgjør dette 2 472 263 i inntekter og en personalkostnad på kr 1 315 332 og andre driftskostnader på kr 226 100, som utgjør et overskudd på kr 930 831 før finansposter.
Selskapet hadde et resultat pr 2021 på kr 50 128 og vil utfra vedlagte prognose få et resultat på kr 1 450 068 for 2022, en økning på kr 1 450 000 som vil styrke selskapet betraktelig etter et svært tøft 2020 som endte med et underskudd på kr 1 081 491.Med dette mener vi at [virksomhet] ikke er insolvent, og at det ikke er fare for fortsatt drift i selskapet.
Retten kan ikke se at dette berører direkte likviditetssituasjonen per i dag, og kun belyser situasjonen noe frem i tid, gitt at inntjeningen går som normalt. Det rapporten berører, positivt resultat, er noe annet enn at selskapet er i stand til å gjøre opp sine forpliktelser per nå, som er det som inngår i om selskapet skal anses likvid og solvent. Rapporten bidrar dermed ikke til å sannsynliggjøre at selskapet er likvid på et tilfredsstillende grunnlag.
Retten konkluderer derfor med at selskapet er illikvid. Dette innebærer også at selskapet er insolvent. Vilkårene etter konkursloven § 60, jf. §§ 61 og 63 for å ta konkursbegjæringen til følge, er etter dette til stede.
Retten vil bemerke at selv om vurderingen overfor er basert på at presumsjon for insolvens foreligger etter kkl. § 63, viser også det innleverte regnskapsmaterialet at vilkårene etter kkl. § 60 med stor grad av sannsynlighet er oppfylt. Basert på den forfalt leverandørgjeld, det negativt innestående på bankkonti, og også mangelfull avsetning på skattetrekkskonto kan det vanskelig konkluderes med annet enn at selskapet er insolvent.
Vilkårene etter konkursloven § 60, jf. § 61 for å ta konkursbegjæringen til følge, anses dermed også mest sannsynlig til stede, men det konkluderes ikke endelig på dette da konkurs allerede er konstateres etter annen hjemmel.
Saksøker har etter dette vunnet frem med sin begjæring, og skal dermed ha full erstatning for sine nødvendige omkostninger med saken jf. tvisteloven § 20-2 og § 20-5.
Fra hans prosessfullmektig, advokat Rognsaa-Navjord er det lagt frem en oppgave hvor det kreves dekket 21 timer av 2 200 kr/time eks. mva., til sammen 57 750 kroner inkl. mva.
Av begjæringen og senere prosesskriv er det klart at 8 timer var påløpt ved begjæringen, I rettsmøtet hadde kravet økt til 17 timer hvorav det var tatt høyde for en time rettsmøte. Reell varighet ble nærmere 3 timer.
Retten vil bemerke at salærkravet all den tid dette skriver seg fra et krav der det er lagt til grunn en insolvenspresumsjon etter konkursloven § 63, fremstår som svært høyt, og i alle tilfeller hvor hovedstolen er på omtrent beskjedne 25 000 kroner.
Selv om det ikke er tvilsomt at [virksomhet] AS har bidratt til å trekke opp tidsbruken ved sin imøtegåelse av kravet, vil retten uansett bemerke at det vesentlige av arbeidet må være ansett ferdigstilt gjennom begjæringen, og det kan vanskelig anses at alt arbeid etter denne var levert er nødvendig. Retten vil også bemerke at kravet vil inngå som et massekrav*) i boet, og det synes således noe uheldig at disse skal fastsettes ukritisk uten noen form for vurdering da de vil gå på bekostning av andre fordringshaveres krav.
Retten finner derfor ikke grunnlag for å tilkjenne saksøker erstatning for mer enn 15 timer arbeid. Det tas da høyde for begjæring, forberedelse og deltagelse i rettsmøte, samt en kort kommentar til motpartens prosesskriv etter dette.
Dette utgjør 33 000 kroner eks. mva, og 41 250 kroner inkl. mva.
SLUTNING
* * * * *
Kjennelsen ble avsagt 26.09.2022 07.10.2022.​*