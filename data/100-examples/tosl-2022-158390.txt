Ved vurderingen av skyldspørsmålet bygger retten på de bevis som er ført under hovedforhandlingen. Det er påtalemyndigheten som har bevisbyrden og beviskravet skal håndheves strengt. For domfellelse må det, etter en samlet vurdering av bevisene, fremstå som sikkert at tiltalte har gjort det som han er tiltalt for og at han har utvist nødvendig grad av skyld. Enhver rimelig og fornuftig tvil om bevisresultatet skal komme tiltalte til gode, jf. blant annet Rt-2005-1353.
Anklagen gjelder overtredelse av straffeloven § 273. Bestemmelsen setter straff for den som skader en annens kropp.
Onsdag 21. september 2022 arbeidet tiltalte på en byggeplass i Uelands gate 85 i Oslo.
Tiltalte og en kollega var i ferd med utføre arbeider i en lift og hadde avsperret område. En annen arbeider på byggeplassen, B, passerte det avsperrede området. Tiltalte forsøkte verbalt å stanse B fra å gå inn på det avsperrede området, men B etterkom ikke tiltaltes beskjed og gikk videre inn på et toalett.
Etter noen minutter oppsøkte tiltalte B for å forklare at det ikke var tillatt å gå inn på det avsperrede område. Tiltalte påtraff B i trappen. Det oppsto en verbal konfrontasjon og partene sto tett opp i hverandre. På et tidspunkt mistet B balansen. B løftet opp hendene for å motvirke fall bakover i trappen. Hendene til B kom da i nærheten av ansiktet til tiltalte. Tiltalte tok da tak i fingeren til B og førte hånden til siden. I den forbindelse ble B påført en leddbåndskade i fingeren. B er fremdeles sykemeldt som følge av fingerskaden.
Retten er kommet til at B er påført en «skade» i relasjon til straffeloven § 273. Den objektive gjerningsbeskrivelsen er oppfylt.
Skyldkravet for overtredelse av straffeloven § 273 er forsett, jf. straffeloven § 21. Tiltalte må ha holdt det sikkert eller mest sannsynlig at skade kom til å inntreffe, se Rt-2004-363 avsnitt 9. Fornærmede har forklart at skaden oppsto i en situasjon der han selv tok opp hendene for å innhente egen balanse. Retten kan ikke utelukke at fornærmede var i bevegelse og at bevegelsen kombinert med at tiltalte tok tak i fingeren var grunnen til at fingeren ble vridd og skaden påført. Etter rettens vurdering er det ikke bevist utover enhver rimelig tvil at det var tiltalte som vred fingeren til fornærmede. Retten er etter dette kommet til at tiltalte ikke holdt det mest sannsynlig at skade kom til å inntreffe hos fornærmede idet han tok tak i fingeren for å føre den bort. Skyldkravet er ikke oppfylt. Tiltalte kan ikke domfelles for overtredelse av straffeloven § 273.
Aktor har under hovedforhandlingen subsidiært anført at tiltalte skal domfelles for grov kroppskrenkelse, jf. straffeloven § 272. For å kunne straffes for grov kroppskrenkelse er det en grunnleggende forutsetning at det foreligger en forsettlig kroppskrenkelse som rammes av straffeloven § 271.
Straffeloven § 271 setter straff for den som øver vold mot en annen person eller på annen måte krenker ham fysisk. Ordlyden «vold» krever at det skjer en kraftanvendelse mot en annens kropp. Avgjørelsen beror på en konkret vurdering hvor maktanvendelsens styrke og handlingens krenkende karakter står sentralt, jf. Ot.prp.nr.22 (2008–2009) s. 427.
Retten er kommet til at tiltalte, idet han tok tak i fingeren til fornærmede og førte den til siden, utøvde vold etter straffeloven § 271. Retten er også kommet til at tiltalte gjorde dette forsettlig. Retten har også vurdert, men kommet til at det ikke er grunnlag for straffrihet etter straffeloven § 271 andre ledd. Vilkårene for straff etter straffeloven § 271 er oppfylte.
Spørsmålet videre er om det er grunnlag for domfellelse for grov kroppskrenkelse, jf. straffeloven 272. Aktor har anført at kroppskrenkelsen er grov siden den har hatt til følge en skade. For skadefølgen er skyldkravet uaktsomhet, jf. straffeloven § 24. Retten er som nevnt kommet til at det ikke kan legges til grunn at tiltalte vred fingeren til fornærmede. Etter rettens vurdering er det heller ikke grunnlag for å konstatere at tiltalte burde innsett muligheten av skaden. For tiltalte fremsto det upåregnelig at fornærmede mistet balansen eller på annen måte beveget seg slik at fingeren ble vridd og dermed skadet. Ettersom tiltalte ikke har handlet uaktsomt med hensyn til skadefølgen, er det ikke grunnlag for domfellelse etter straffeloven § 272.
Konklusjonen blir at tiltalte domfelles for overtredelse av straffeloven § 271.
I bevisvurderingen har retten særlig lagt vekt på tiltaltes forklaring at han tok tak i fingeren til fornærmede og førte den bort, fornærmedes forklaring om at han rett før skaden holdt på å miste balansen, samt poliklinisk notat og legeerklæring angående fingerskaden.
Denne anklagen gjelder ruspåvirket kjøring, jf. vegtrafikkloven § 31 første ledd, jf. § 22 første ledd.
Retten er kommet til at tiltalte lørdag 26. november 2022 ca. kl. 04:50 kjørte bil i Hammersborggata i Oslo til tross for at han var påvirket av alkohol. Total kjørestrekning var mellom 40-100 meter. Blodprøve tatt samme dag kl. 05:27 viste en alkoholkonsentrasjon i blodet på 0,83 promille. Retten er også kommet til at tiltalte forsettlig kjørte i ruspåvirket tilstand.
Vilkårene for straff er oppfylte. Tiltalte domfelles i henhold til tiltalen.
I bevisvurderingen har retten lagt avgjørende vekt på tiltaltes forklaring og analyseresultatet av blodprøven.
Denne posten gjelder uaktsom kjøring, jf. vegtrafikkloven § 31 første ledd, jf. § 3.
Retten er kommet til at tiltalte lørdag 26. november 2022 ca. kl. 04:50 kjørte personbil og var uoppmerksom i krysset Calmeyers gate/Hammersborggata med den følge at han holdt på å kjøre på en politibil som han hadde vikeplikt for. Politibilen måtte stanse midt i krysset for å unngå sammenstøt. Kjøreatferden medførte fare for skade.
Retten er kommet til kjøringen rammes av vegtrafikkloven § 31 første ledd, jf. § 3 og at tiltalte handlet uaktsomt. Tiltalte domfelles i henhold til tiltalen.
I bevisvurderingen har retten lagt avgjørende vekt på tiltaltes forklaring.
Dette anklagepunktet gjelder ulovlig bruk av mobiltelefon under kjøring, jf. vegtrafikkloven § 31 første ledd, jf. § 23 b, jf. forskrift om bruk av mobiltelefon i bil § 2.
Retten er kommet til at tiltalte lørdag 26. november 2022 ca. kl. 04:50 i Oslo kjørte personbil og benyttet håndholdt mobiltelefon under kjøring. Retten er også kommet til at tiltalte gjorde dette forsettlig. Tiltalte domfelles i henhold til tiltalen.
I bevisvurderingen har retten lagt avgjørende vekt på tiltaltes forklaring.
Det skal utmåles en felles straff for overtredelse av straffeloven § 271, vegtrafikkloven § 31 første ledd, jf. § 22 første ledd, vegtrafikkloven § 31 første ledd, jf. § 3 og vegtrafikkloven § 31 første ledd, jf. § 23 b, jf. forskrift om bruk av mobiltelefon i bil § 2. Straffeloven § 79 første ledd bokstav a) om fastsetting av straff ut over lengstestraffen når lovbryteren skal dømmes for flere lovbrudd kommer til anvendelse. Tiltalte er tidligere domfelt for overtredelse av straffeloven § 292, jf. § 291. Straffeloven § 79 første ledd bokstav b) kommer også til anvendelse i relasjon til overtredelsen av straffeloven § 271.
Etter fast praksis skal retten ta utgangspunkt i det mest alvorlige forholdet. Deretter skal det gis et tillegg i straffen for de øvrige overtredelsene jf. HR-2017-1282-A avsnitt 75.
Det mest alvorlige forholdet i denne saken er ruspåvirket kjøring. Ved straffutmålingen legger retten til grunn at tiltalte hadde 0,83 i alkoholpromille på kjøretidspunktet. Etter vegtrafikkloven § 31 andre ledd bokstav b) skal det reageres med bot og betinget eller ubetinget fengselsstraff ved kjøring med alkoholkonsentrasjon i blodet over 0,5 til og med 1,2 i promille. I lovforarbeidene er det gitt anvisning på at betinget fengselsstraff ved tilfeller mellom 0,5 til 1,0 i promille bør i normaltilfellene ligge på 14 til 21 dager. Etter rettens vurdering kvalifiserer forholdet i denne saken isolert til betinget fengsel i 18 dager.
De øvrige overtredelsene er etter rettens vurdering isolert å betrakte som bøteforhold, men får i denne saken betydning som skjerpende omstendigheter ved utmåling av fengselsstraffen, jf. straffeprosessloven § 40 annet ledd.
I formildende retning vektlegger retten at tiltalte har avgitt en uforbeholden tilståelse i retten for forholdene som fremgår av tilleggstiltalebeslutningen, jf. straffeloven § 78 bokstav f.
Etter en samlet vurdering fastsetter retten straffen til fengsel i 21 dager. Fullbyrdingen av fengselsstraffen utsettes med en prøvetid på 2 år, jf. straffeloven § 34.
Det skal også utmåles en bot, jf. vegtrafikkloven § 31 andre ledd bokstav b). Ved utmåling av bot skal det legges vekt på blant annet lovbryterens inntekt, formue, gjeldsbyrde og andre forhold som påvirker den økonomiske evnen, jf. straffeloven § 53 annet ledd. I lovforarbeidene er det gitt anvisning på at boten i normaltilfeller settes til 1,5 ganger brutto månedslønn, jf. Ot.prp.nr.65 (1987–1988) side 28. Utgangspunktet er fulgt i rettspraksis, se HR-2020-210-U avsnitt 17.
Tiltalte opplyste i retten å ha en netto månedsinntekt på ca. 20 000 kroner. Retten er kommet til at boten passende settes til 40 000 kroner. Den subsidiære fengselsstraffen er 15 dager, jf. straffeloven § 55.
Tiltalte skal idømmes tap av førerretten, jf. vegtrafikkloven § 33 nr. 1. I andre ledd fremgår at tapstiden i denne saken er minst 1 år. I tapsforskriften § 3-2 nr. 2 fremgår at ved «alkoholkonsentrasjonen i blodet over 0,8 til og med 0,9 promille (..), skal tapsperioden fastsettes fra 18 til 20 måneder.» På bakgrunn av påvirkningsgraden er retten kommet til at riktig utgangspunkt for tapstiden er 18 måneder.
Videre påpeker retten at tilståelsesrabatt ikke kommer til anvendelse på førerkortreaksjoner, jf. Rt-2005-641. Retten kan heller ikke se at det er omstendigheter i saken som tilsier kortere tapstid, jf. vegtrafikkloven § 33 nr. 1 sjette ledd eller tapsforskriften § 1-4.
Taptiden settes til 18 måneder. Tiden førerkortet har vært beslaglagt går til fradrag i tapstiden, jf. tapsforskriften § 1-4 første ledd. Ved gjenerverv av førerretten må det avlegges ny full førerprøve, jf. tapsforskriften § 8-3 sjette ledd.
Aktor har på vegne av fornærmede fremmet krav om erstatning for økonomisk tap med 5 687 kroner og oppreisningserstatning fastsatt etter rettens skjønn.
For å kunne idømme erstatningsansvar som ledd i en straffesak på grunnlag av samme faktiske handling som straffesaken, må det foreligge klar sannsynlighetsovervekt, se HR-2020-1327-U avsnitt 31 med videre henvisninger. Selv om det gjelder et lavere beviskrav for erstatningskravet, er retten kommet til at det samme bevisresultatet må legges til grunn som i straffesaken.
Et vilkår for å tilkjenne erstatning for økonomisk tap er at skadevolderen har utvist uaktsomhet. I vurderingen av straffekravet kom retten som nevnt til at A ikke har utvist uaktsomhet med hensyn til skadefølgen. Det samme må etter rettens syn legges til grunn for erstatningskravet. A har ikke handlet erstatningsbetingende uaktsomt i relasjon til den påførte skaden. Vilkårene for erstatning for økonomisk tap er ikke oppfylte.
Oppreisningserstatning er regulert i skadeserstatningsloven § 3-5 første ledd bokstav b, jf. § 3-3. Av bestemmelsene fremgår at den som domfelles for blant annet overtredelse av straffeloven § 271 kan bli pålagt å betale oppreisningserstatning. Bestemmelsen er en kan-bestemmelse. Ordlyden indikerer at det er opp til retten om oppreisning skal tilkjennes. I rettspraksis er det gitt anvisning på at oppreisning normalt skal gis når vilkårene for dette foreligger, se Rt-2005-104 avsnitt 52.
Skadeserstatningsloven § 3-5 regulerer at utmålingen skal være «en slik engangssum som retten finner rimelig til erstatning (oppreisning) for den voldte tort og smerte og for annen krenking eller skade av ikke-økonomisk art.» I praksis er det også i utmålingen lagt vekt på handlingens objektive grovhet, skadevolderens skyld, fornærmedes subjektive opplevelse av krenkelsen og arten og omfanget av de påførte skadevirkninger, se Rt-2004-1797 [Skal vel være Rt-2004-1794, Lovdatas anm.] avsnitt 39.
I denne konkrete saken vektlegger retten at krenkelsen gjelder en mindre alvorlig kroppskrenkelse som isolert er å betrakte som et bøteforhold. Foranledningen til krenkelsen var at fornærmede hadde ignorert et sperrebånd. Fornærmede var også selv med på å eskalere situasjonen i den påfølgende konfrontasjonen med bruk av ukvemsord mot tiltalte. Disse forholdene tilsier etter rettens vurdering at det ikke er rimelig å tilkjenne oppreisning.
A frifinnes etter dette for krav på erstatning for økonomisk tap og oppreisning.
Hovedregelen er at en siktet som blir dømt i en offentlig straffesak skal pålegges å erstatte statens nødvendige omkostninger ved saken, jf. straffeprosessloven § 436. Tiltalte er ikke domfelt i tråd med anklagen etter tiltalebeslutningen. For tilleggstiltalebeslutning har tiltalte erkjent straffeskyld og avgitt en uforbeholden tilståelse i retten. Disse forholdene kunne vært avgjort ved tilståelsesdom. Av disse grunner er retten kommet til at saksomkostninger ikke idømmes.
Dommen er enstemmig.
DOMSSLUTNING
Ved vurderingen av skyldspørsmålet bygger retten på de bevis som er ført under hovedforhandlingen. Det er påtalemyndigheten som har bevisbyrden og beviskravet skal håndheves strengt. For domfellelse må det, etter en samlet vurdering av bevisene, fremstå som sikkert at tiltalte har gjort det som han er tiltalt for og at han har utvist nødvendig grad av skyld. Enhver rimelig og fornuftig tvil om bevisresultatet skal komme tiltalte til gode, jf. blant annet Rt-2005-1353.
Anklagen gjelder overtredelse av straffeloven § 273. Bestemmelsen setter straff for den som skader en annens kropp.
Onsdag 21. september 2022 arbeidet tiltalte på en byggeplass i Uelands gate 85 i Oslo.
Tiltalte og en kollega var i ferd med utføre arbeider i en lift og hadde avsperret område. En annen arbeider på byggeplassen, B, passerte det avsperrede området. Tiltalte forsøkte verbalt å stanse B fra å gå inn på det avsperrede området, men B etterkom ikke tiltaltes beskjed og gikk videre inn på et toalett.
Etter noen minutter oppsøkte tiltalte B for å forklare at det ikke var tillatt å gå inn på det avsperrede område. Tiltalte påtraff B i trappen. Det oppsto en verbal konfrontasjon og partene sto tett opp i hverandre. På et tidspunkt mistet B balansen. B løftet opp hendene for å motvirke fall bakover i trappen. Hendene til B kom da i nærheten av ansiktet til tiltalte. Tiltalte tok da tak i fingeren til B og førte hånden til siden. I den forbindelse ble B påført en leddbåndskade i fingeren. B er fremdeles sykemeldt som følge av fingerskaden.
Retten er kommet til at B er påført en «skade» i relasjon til straffeloven § 273. Den objektive gjerningsbeskrivelsen er oppfylt.
Skyldkravet for overtredelse av straffeloven § 273 er forsett, jf. straffeloven § 21. Tiltalte må ha holdt det sikkert eller mest sannsynlig at skade kom til å inntreffe, se Rt-2004-363 avsnitt 9. Fornærmede har forklart at skaden oppsto i en situasjon der han selv tok opp hendene for å innhente egen balanse. Retten kan ikke utelukke at fornærmede var i bevegelse og at bevegelsen kombinert med at tiltalte tok tak i fingeren var grunnen til at fingeren ble vridd og skaden påført. Etter rettens vurdering er det ikke bevist utover enhver rimelig tvil at det var tiltalte som vred fingeren til fornærmede. Retten er etter dette kommet til at tiltalte ikke holdt det mest sannsynlig at skade kom til å inntreffe hos fornærmede idet han tok tak i fingeren for å føre den bort. Skyldkravet er ikke oppfylt. Tiltalte kan ikke domfelles for overtredelse av straffeloven § 273.
Aktor har under hovedforhandlingen subsidiært anført at tiltalte skal domfelles for grov kroppskrenkelse, jf. straffeloven § 272. For å kunne straffes for grov kroppskrenkelse er det en grunnleggende forutsetning at det foreligger en forsettlig kroppskrenkelse som rammes av straffeloven § 271.
Straffeloven § 271 setter straff for den som øver vold mot en annen person eller på annen måte krenker ham fysisk. Ordlyden «vold» krever at det skjer en kraftanvendelse mot en annens kropp. Avgjørelsen beror på en konkret vurdering hvor maktanvendelsens styrke og handlingens krenkende karakter står sentralt, jf. Ot.prp.nr.22 (2008–2009) s. 427.
Retten er kommet til at tiltalte, idet han tok tak i fingeren til fornærmede og førte den til siden, utøvde vold etter straffeloven § 271. Retten er også kommet til at tiltalte gjorde dette forsettlig. Retten har også vurdert, men kommet til at det ikke er grunnlag for straffrihet etter straffeloven § 271 andre ledd. Vilkårene for straff etter straffeloven § 271 er oppfylte.
Spørsmålet videre er om det er grunnlag for domfellelse for grov kroppskrenkelse, jf. straffeloven 272. Aktor har anført at kroppskrenkelsen er grov siden den har hatt til følge en skade. For skadefølgen er skyldkravet uaktsomhet, jf. straffeloven § 24. Retten er som nevnt kommet til at det ikke kan legges til grunn at tiltalte vred fingeren til fornærmede. Etter rettens vurdering er det heller ikke grunnlag for å konstatere at tiltalte burde innsett muligheten av skaden. For tiltalte fremsto det upåregnelig at fornærmede mistet balansen eller på annen måte beveget seg slik at fingeren ble vridd og dermed skadet. Ettersom tiltalte ikke har handlet uaktsomt med hensyn til skadefølgen, er det ikke grunnlag for domfellelse etter straffeloven § 272.
Konklusjonen blir at tiltalte domfelles for overtredelse av straffeloven § 271.
I bevisvurderingen har retten særlig lagt vekt på tiltaltes forklaring at han tok tak i fingeren til fornærmede og førte den bort, fornærmedes forklaring om at han rett før skaden holdt på å miste balansen, samt poliklinisk notat og legeerklæring angående fingerskaden.
Denne anklagen gjelder ruspåvirket kjøring, jf. vegtrafikkloven § 31 første ledd, jf. § 22 første ledd.
Retten er kommet til at tiltalte lørdag 26. november 2022 ca. kl. 04:50 kjørte bil i Hammersborggata i Oslo til tross for at han var påvirket av alkohol. Total kjørestrekning var mellom 40-100 meter. Blodprøve tatt samme dag kl. 05:27 viste en alkoholkonsentrasjon i blodet på 0,83 promille. Retten er også kommet til at tiltalte forsettlig kjørte i ruspåvirket tilstand.
Vilkårene for straff er oppfylte. Tiltalte domfelles i henhold til tiltalen.
I bevisvurderingen har retten lagt avgjørende vekt på tiltaltes forklaring og analyseresultatet av blodprøven.
Denne posten gjelder uaktsom kjøring, jf. vegtrafikkloven § 31 første ledd, jf. § 3.
Retten er kommet til at tiltalte lørdag 26. november 2022 ca. kl. 04:50 kjørte personbil og var uoppmerksom i krysset Calmeyers gate/Hammersborggata med den følge at han holdt på å kjøre på en politibil som han hadde vikeplikt for. Politibilen måtte stanse midt i krysset for å unngå sammenstøt. Kjøreatferden medførte fare for skade.
Retten er kommet til kjøringen rammes av vegtrafikkloven § 31 første ledd, jf. § 3 og at tiltalte handlet uaktsomt. Tiltalte domfelles i henhold til tiltalen.
I bevisvurderingen har retten lagt avgjørende vekt på tiltaltes forklaring.
Dette anklagepunktet gjelder ulovlig bruk av mobiltelefon under kjøring, jf. vegtrafikkloven § 31 første ledd, jf. § 23 b, jf. forskrift om bruk av mobiltelefon i bil § 2.
Retten er kommet til at tiltalte lørdag 26. november 2022 ca. kl. 04:50 i Oslo kjørte personbil og benyttet håndholdt mobiltelefon under kjøring. Retten er også kommet til at tiltalte gjorde dette forsettlig. Tiltalte domfelles i henhold til tiltalen.
I bevisvurderingen har retten lagt avgjørende vekt på tiltaltes forklaring.
Det skal utmåles en felles straff for overtredelse av straffeloven § 271, vegtrafikkloven § 31 første ledd, jf. § 22 første ledd, vegtrafikkloven § 31 første ledd, jf. § 3 og vegtrafikkloven § 31 første ledd, jf. § 23 b, jf. forskrift om bruk av mobiltelefon i bil § 2. Straffeloven § 79 første ledd bokstav a) om fastsetting av straff ut over lengstestraffen når lovbryteren skal dømmes for flere lovbrudd kommer til anvendelse. Tiltalte er tidligere domfelt for overtredelse av straffeloven § 292, jf. § 291. Straffeloven § 79 første ledd bokstav b) kommer også til anvendelse i relasjon til overtredelsen av straffeloven § 271.
Etter fast praksis skal retten ta utgangspunkt i det mest alvorlige forholdet. Deretter skal det gis et tillegg i straffen for de øvrige overtredelsene jf. HR-2017-1282-A avsnitt 75.
Det mest alvorlige forholdet i denne saken er ruspåvirket kjøring. Ved straffutmålingen legger retten til grunn at tiltalte hadde 0,83 i alkoholpromille på kjøretidspunktet. Etter vegtrafikkloven § 31 andre ledd bokstav b) skal det reageres med bot og betinget eller ubetinget fengselsstraff ved kjøring med alkoholkonsentrasjon i blodet over 0,5 til og med 1,2 i promille. I lovforarbeidene er det gitt anvisning på at betinget fengselsstraff ved tilfeller mellom 0,5 til 1,0 i promille bør i normaltilfellene ligge på 14 til 21 dager. Etter rettens vurdering kvalifiserer forholdet i denne saken isolert til betinget fengsel i 18 dager.
De øvrige overtredelsene er etter rettens vurdering isolert å betrakte som bøteforhold, men får i denne saken betydning som skjerpende omstendigheter ved utmåling av fengselsstraffen, jf. straffeprosessloven § 40 annet ledd.
I formildende retning vektlegger retten at tiltalte har avgitt en uforbeholden tilståelse i retten for forholdene som fremgår av tilleggstiltalebeslutningen, jf. straffeloven § 78 bokstav f.
Etter en samlet vurdering fastsetter retten straffen til fengsel i 21 dager. Fullbyrdingen av fengselsstraffen utsettes med en prøvetid på 2 år, jf. straffeloven § 34.
Det skal også utmåles en bot, jf. vegtrafikkloven § 31 andre ledd bokstav b). Ved utmåling av bot skal det legges vekt på blant annet lovbryterens inntekt, formue, gjeldsbyrde og andre forhold som påvirker den økonomiske evnen, jf. straffeloven § 53 annet ledd. I lovforarbeidene er det gitt anvisning på at boten i normaltilfeller settes til 1,5 ganger brutto månedslønn, jf. Ot.prp.nr.65 (1987–1988) side 28. Utgangspunktet er fulgt i rettspraksis, se HR-2020-210-U avsnitt 17.
Tiltalte opplyste i retten å ha en netto månedsinntekt på ca. 20 000 kroner. Retten er kommet til at boten passende settes til 40 000 kroner. Den subsidiære fengselsstraffen er 15 dager, jf. straffeloven § 55.
Tiltalte skal idømmes tap av førerretten, jf. vegtrafikkloven § 33 nr. 1. I andre ledd fremgår at tapstiden i denne saken er minst 1 år. I tapsforskriften § 3-2 nr. 2 fremgår at ved «alkoholkonsentrasjonen i blodet over 0,8 til og med 0,9 promille (..), skal tapsperioden fastsettes fra 18 til 20 måneder.» På bakgrunn av påvirkningsgraden er retten kommet til at riktig utgangspunkt for tapstiden er 18 måneder.
Videre påpeker retten at tilståelsesrabatt ikke kommer til anvendelse på førerkortreaksjoner, jf. Rt-2005-641. Retten kan heller ikke se at det er omstendigheter i saken som tilsier kortere tapstid, jf. vegtrafikkloven § 33 nr. 1 sjette ledd eller tapsforskriften § 1-4.
Taptiden settes til 18 måneder. Tiden førerkortet har vært beslaglagt går til fradrag i tapstiden, jf. tapsforskriften § 1-4 første ledd. Ved gjenerverv av førerretten må det avlegges ny full førerprøve, jf. tapsforskriften § 8-3 sjette ledd.
Aktor har på vegne av fornærmede fremmet krav om erstatning for økonomisk tap med 5 687 kroner og oppreisningserstatning fastsatt etter rettens skjønn.
For å kunne idømme erstatningsansvar som ledd i en straffesak på grunnlag av samme faktiske handling som straffesaken, må det foreligge klar sannsynlighetsovervekt, se HR-2020-1327-U avsnitt 31 med videre henvisninger. Selv om det gjelder et lavere beviskrav for erstatningskravet, er retten kommet til at det samme bevisresultatet må legges til grunn som i straffesaken.
Et vilkår for å tilkjenne erstatning for økonomisk tap er at skadevolderen har utvist uaktsomhet. I vurderingen av straffekravet kom retten som nevnt til at A ikke har utvist uaktsomhet med hensyn til skadefølgen. Det samme må etter rettens syn legges til grunn for erstatningskravet. A har ikke handlet erstatningsbetingende uaktsomt i relasjon til den påførte skaden. Vilkårene for erstatning for økonomisk tap er ikke oppfylte.
Oppreisningserstatning er regulert i skadeserstatningsloven § 3-5 første ledd bokstav b, jf. § 3-3. Av bestemmelsene fremgår at den som domfelles for blant annet overtredelse av straffeloven § 271 kan bli pålagt å betale oppreisningserstatning. Bestemmelsen er en kan-bestemmelse. Ordlyden indikerer at det er opp til retten om oppreisning skal tilkjennes. I rettspraksis er det gitt anvisning på at oppreisning normalt skal gis når vilkårene for dette foreligger, se Rt-2005-104 avsnitt 52.
Skadeserstatningsloven § 3-5 regulerer at utmålingen skal være «en slik engangssum som retten finner rimelig til erstatning (oppreisning) for den voldte tort og smerte og for annen krenking eller skade av ikke-økonomisk art.» I praksis er det også i utmålingen lagt vekt på handlingens objektive grovhet, skadevolderens skyld, fornærmedes subjektive opplevelse av krenkelsen og arten og omfanget av de påførte skadevirkninger, se Rt-2004-1797 [Skal vel være Rt-2004-1794, Lovdatas anm.] avsnitt 39.
I denne konkrete saken vektlegger retten at krenkelsen gjelder en mindre alvorlig kroppskrenkelse som isolert er å betrakte som et bøteforhold. Foranledningen til krenkelsen var at fornærmede hadde ignorert et sperrebånd. Fornærmede var også selv med på å eskalere situasjonen i den påfølgende konfrontasjonen med bruk av ukvemsord mot tiltalte. Disse forholdene tilsier etter rettens vurdering at det ikke er rimelig å tilkjenne oppreisning.
A frifinnes etter dette for krav på erstatning for økonomisk tap og oppreisning.
Hovedregelen er at en siktet som blir dømt i en offentlig straffesak skal pålegges å erstatte statens nødvendige omkostninger ved saken, jf. straffeprosessloven § 436. Tiltalte er ikke domfelt i tråd med anklagen etter tiltalebeslutningen. For tilleggstiltalebeslutning har tiltalte erkjent straffeskyld og avgitt en uforbeholden tilståelse i retten. Disse forholdene kunne vært avgjort ved tilståelsesdom. Av disse grunner er retten kommet til at saksomkostninger ikke idømmes.
Dommen er enstemmig.
DOMSSLUTNING