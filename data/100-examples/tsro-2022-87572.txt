Post I gjelder overtredelse av straffeloven § 115 som har følgende ordlyd:
«Med fengsel inntil 10 år straffes den som ved bruk av makt, trusler eller på annen rettsstridig måte volder fare for at Kongen, Regenten, regjeringen, Stortinget, Høyesterett eller Riksretten, eller et medlem av disse institusjonene, hindres eller påvirkes i sin virksomhet.»
Som det fremkommer av HR-2022-1110-A avsnitt 21 så viderefører bestemmelsen langt på vei straffeloven av 1902 § 99 slik denne lød etter en lovendring 28. juli 2000 nr. 73, men «Til forskjell fra tidligere er straffebudet nå et såkalt faredelikt. Dette innebærer at det foreligger fullbyrdet overtredelse straks faren for å hindre eller påvirke den aktuelle virksomheten oppstår»
Det er statsråd Høies virksomhet som statsråd som er vernet. Som det fremgår av avsnitt 24 i nevnte dom må «Angrep i form av trusler tolkes med utgangspunkt i ordlyden og den sammenhengen utsagnet inngår i. Det kreves ikke sannsynlighetsovervekt for at trusselen vil bli satt ut i livet, men det må være grunn til å ta trusselen alvorlig. Det er heller ikke et vilkår at trusselen er rettet direkte mot den som omfattes av trusselen.»
Når det nærmere gjelder vilkåret volder fare så uttaler Høyesterett følgende i avsnitt 25 i nevnte dom:
Spørsmålet om handlingen «volder fare» for at Kongen hindres eller påvirkes i sin virksomhet, skal i utgangspunktet vurderes objektivt. Det avgjørende er om handlingen er egnet til å hindre eller påvirke Kongens virksomhet. Hvilken faregrad som kreves, må naturlig nok sees i forhold til hvor stor skadefølgen kan bli, se NOU 2003:18 side 65
I sin første telefonsamtale med politiet uttaler tiltalte b.la følgende: «Jeg skal drepe Bent Høie» og videre litt senere «Ja, finn Bernt Høie, han må ha god sikkerhet nå. Han har lagt ned alt som er psykiatri». Politiet er av naturlige årsaker opptatt av å finne ut hvor tiltalte befinner seg da de på tidspunktet for samtalen ikke vet at han befinner seg på [sted]. Noe senere i samtalen angir tiltalte bakgrunnen for sine drapstrusler og sier at «Han (Bent Høie) skal få nakkeskudd» «Jo hvorfor det, for han har lagt ned av alt DPS og alle vi om lider psykisk» Det er noe «stakkarslig» over samtalen også og som tiltalte har forklart er det egentlig ett rop om hjelp. Tiltalte oppgir f.eks fullt personnummer videre sier han i samtalene at «jeg ringer dere på grunn av jeg har ikke noe hjelp å få i helsevesenet». Når politiet spør han om han har noe våpen så sier han «Nei, det har jeg ikke. Herregud. Jeg ville aldri sett noe våpen.» Når tiltalte ringer samme dag, men ca 2 1⁄2 time senere til Regjeringskvartalets telefonsentral er han klart mer direkte der han sier det er satt en pris på hodet til Bent Høie på kr 10 mill og de som klarer å drepe Bent Høie skal få kr 10 mill og avslutter med at «Hei. 10 millioner Bernt Høie blir drept innen 24 timer».
Etter rettens syn er det sikkert at telefonsamtalene tiltalte hadde hhv med politiet i Trøndelag og regjeringskvartalets telefonsentral inneholder klare drapstrusler mot Høie. I bevisførselen er det ikke holdepunkter for å konstatere at nevnte drapstrusler rent faktisk påvirket Høie som statsråd. Samme dag som drapstruslene kom ble Høie informert av departementsråd B om det. Høie har selv uttalt at han først ble litt usikker på situasjonen, men følte seg trygg. Senere samme dag blir Høie oppringt av PST og forklart at han ikke trengte føle seg spesielt urolig. Spørsmålet i saken er imidlertid ikke om Høie rent faktisk ble påvirket som statsråd av drapstruslene, men om drapstruslene var egnet til å påvirke. Etter rettens syn er det sikkert at så klare og gjentagende drapstrusler vurdert objektivt var egnet til å påvirke statsråden. Som retten har nevnt var det noe «stakkarslig» over tiltaltes henvendelser og sett fra hans side et rop om hjelp. Telefonoppringningene ble gjennomført når tiltalte var alkoholpåvirket og som tiltalte selv har forklart bør han absolutt ikke drikke alkohol samtidig som han tar medisiner for den bipolare lidelsen han har. Dette fratar imidlertid ikke politiet å ta dette alvorlig og det ble eksempelvis brukt noe ressurser på å fastslå at tiltalte var på [sted]. Selv om det i foreliggende tilfelle var svært lav sannsynlighet for at tiltalte ville gjennomføre truslene vil det generelt være en forhøyet risiko der personen oppleves som ustabile, typisk ved en kombinasjon av psykiske problemer kombinert med rus. I foreliggende tilfelle ble det også drapstruslene tatt alvorlig og det vises eksempelvis til at Høie ble informert av departementsråden og spurt hvor han var. Kun kort tid før nevnte trusler hadde sikkerhetsopplegget rundt statsråd Høie blitt hevet noe grunnet hans eksponering knyttet til pandemien, men nevnte drapstrusler kan klart lede til både økt sikkerhetsopplegg og medføre endringer i en statsråds planer og følgelig er nevnte drapstrusler egnet til å påvirke.
Knyttet til post II er det spørsmål om de samme drapstruslene var egnet til å fremkalle alvorlig frykt hos Høie som person. Det er altså ikke noe vilkår at en ble veldig redd e.l av drapstruslene for at bestemmelsen skal komme til anvendelse. Retten viser her eksempelvis til HR-2019-1922-A der følgende er uttalt: «Den videre vurderingen av om trusselen er «egnet til å fremkalle alvorlig frykt» skal baseres på om utsagnet objektivt sett er egnet til å ha en slik virkning. Her vil innholdet naturligvis stå sentralt, men etter ordlyden i straffeloven § 263 skal denne vurderingen også skje med utgangspunkt i den konkrete sammenhengen trusselen er fremsatt i»
Retten finner det som sikkert at tiltale også har overtrådt straffeloven § 263. Det vises til at det er gjentakende drapstrusler som også er spesifiserte ved at nakkeskudd er uttalt og at i den siste samtalen så uttaler tiltalte at det er satt en pris på hodet til Høie.
Tiltalte var når han ringte lørdag den 13 mars 2021 beruset og selv forklart at han ikke husket noen ting. Tiltalte skal imidlertid bedømmes som edru jf straffeloven § 25 tredje ledd. Vurdert som edru må tiltale ha forstått at nevnte drapstrusler var rettet mot Høie som statsråd og egnet til å påvirke Høie som statsråd (post I) og at nevnte drapstrusler var egnet til å fremkalle alvorlig frykt hos Høie (post II). Tiltalte har følgelig handlet forsettlig jf straffeloven § 21 jf § 22 både knyttet til post I og II.
Denne saken ble i første omgang anbefalt henlagt da det var usikkerhet knyttet til tiltaltes skyldevne etter prejudisiell observasjonen. Knyttet til skyldevne følger det eksempelvis av straffeloven § 20 andre ledd bokstav a at en person ikke er strafferettslig ansvarlig dersom personen på handlingstidspunktet er utilregnelig på grunn av «sterkt avvikende sinnstilstand». Ved utilregnelighetsvurderingen skal det legges vekt på graden av svikt i virkelighetsforståelse og funksjonsevne, jf. § 20 tredje ledd. Det fremgår av forarbeidene Prop.154 L (2016–2017) s. 229 hva som følger av begrepet «alvorlig sinnslidelse». Retten viser til den sakkyndige rapporten og forklaring fra sakkyndige Tungland der de sakkyndige har vært helt klare på at tiltaltes diagnoser ikke har påvirket tiltaltes virkelighetsforståelse og kognitiv funksjon. Det er heller ikke funnet medisinske lidelser (for eksempel epilepsi, diabetes, hodeskade) som kan medføre bevissthetsforandringer og svekket eller manglende hukommelse. Tiltale anses også ha evner innenfor normalområdet. Retten viser til rapporten og forklaringen til sakkyndig Tungland og konkluderer med at det ikke er noe tvil knyttet til tiltaltes skyldevne. Tiltalte har skyldevne. Retten konkluderer med at både de objektive og subjektive vilkårene for straff både etter straffeloven § 155 og § 263 er oppfylt.
Overtredelse av straffeloven § 115 (post I) er bærende for straffeutmålingen. Det er ikke etablert et klart utgangspunkt for straff ved overtredelse av straffeloven § 115. Det varierer mellom 2 år og 6 mnd (HR-2019-1922-A) og 45 dager LB-2016-117361(Kakekasting). Både strafferammen på fengsel inntil 10 år, og det er forhold at bestemmelsen er plassert i kapittel 17 «Vern av Norges selvstendighet og andre grunnleggende nasjonale interesser» tilsier at samme type trussel må ha et klart høyere utgangspunkt for straff om de faller inn under straffeloven § 115 enn etter straffeloven § 263.
Aktor har tatt utgangspunkt i en straff på 120 dager for forholdet. Retten ser ingen grunn til å endre på utgangspunktet og mener det er et riktig utgangspunkt hensett til selve drapstruslene og omstendighetene rundt.
Samfunnsstraff kan etter straffeloven § 48 første ledd idømmes i stedet for fengselsstraff når det ellers ikke ville ha blitt idømt strengere straff enn fengsel i ett år (med visse unntak som omhandlet i annet ledd), og hensynet til straffens formål ikke taler mot en reaksjon i frihet.
Tiltalte har samtykket til samfunnsstraff, jf. vilkåret i § 48 første ledd bokstav c. Det avgjørende er imidlertid om vilkåret i straffeloven § 48 første ledd bokstav b om at «hensynet til straffens formål ikke taler mot en reaksjon i frihet».
I St.meld.nr.27 (1997–1998) uttrykk departementet et ønske om å øke bruken av samfunnsstraffer, og at reaksjonen skulle brukes der «det er forsvarlig av hensyn til samfunnets krav på beskyttelse og den alminnelige rettsoppfatning». Videre ble det uttalt at fengselsstraffen burde knyttes til «den grovere kriminaliteten». Ved innføringen av samfunnsstraff var det en strafferammebegrensning på at samfunnsstraff kun skulle benyttes der strafferammen var ikke var høyere enn fengsel i seks år som ble kritisert av høyesterett jf Rt-2003-208 avsnitt 15. Ved forberedelsen av den någjeldende straffeloven foreslo den nye Straffelovkommisjonen i NOU 2002:4 s. 241 at strafferammebegrensningen burde opprettholdes. Departementet var imidlertid ikke enig i dette, og foreslo gjeninnført den begrensningen som gjaldt ved samfunnstjeneste, slik at begrensningen ble at den alternative fengselsstraffen normalt ikke må overskride fengsel i ett år noe som ble ansett som en «viss liberalisering» jf Rt-2007-950. Strafferammen for overtredelse av straffeloven § 115 på 10 år er derfor ikke i seg selv en begrensning for å anvende samfunnsstraff. På tross av lovgivers ønske om å øke bruken av samfunnsstraff har det de siste 10-12 årene ikke vært noen økning, men snarere det motsatte. Årsaken er nok sammensatt og kan både forklares med antall straffesaker, fordelingen av straffesaker mellom lange og kortere fengselsstraffer (samfunnsstraff er stort sett aktuelt der alternativet er kortere straffer) og ikke minst innføringen av «fotlenkesoning». Retten opplever ikke rent sjeldent at tiltalte ikke samtykker i samfunnsstraff og heller ønsker en kortere ubetinget dom for så å søke kriminalomsorgen om fotlenkesoning.
Når samfunnsstraff anses «akseptabelt» av samfunnet endrer seg også med tiden. Det er Høyesterett gjennom sin praksis som nærmere angir retningslinjene for dette. Eksempelvis er det grunn til å tro at samfunnsstraff fremover vil benyttes oftere ved overtredelse av narkotikalovgivningen selv om domfelte ikke nødvendigvis er i noen rehabiliteringssituasjon jf HR-2022-733-A. I andre type saker har anvendelsen av samfunnsstraff ligget ganske fast siden rundet 2004/2005. Eksempelvis er det etablert et mellomnivå mellom betinget og ubetinget fengsel der samfunnsstraff kan benyttes ved fartsovertredelser etter vegtrafikkloven som er ganske skjematisk. Når det gjelder seksuallovbrudd tilsier nok den skjeping av straffer som startet rundt år 2010, når man ser bort fra gjerningspersoner under 18 år, at det for de grovere seksuallovbruddene i dag generelt er mindre rom for bruk av samfunnsstraff enn tidligere. Ved voldslovbrudd vil det ved kroppskrenkelser klart være større rom for bruk av samfunnsstraff enn ved de mer alvorlige kroppsskader. Der det kun unntaksvis kan anvendes samfunnsstraff er ved vold i nære relasjoner. I praksis kun hvis en risikerer at barnet blir stående uten omsorgsperson hvis omsorgspersonen må i fengsel jf f.eks Rt-2015-1115.
Generelt kan en trekke ut av dette at desto mer alvorlig samfunnet ser på handlingen og behovet for å beskytte den nevnte interesse desto høyere er terskelen for å anvende samfunnsstraff. Behovet for eksempelvis å beskytte barn som er fornærmet etter straffeloven § 282 (psykisk og/eller fysisk vold) er så stort at nesten uansett gode grunner for å anvende samfunnsstraff så er de allmennpreventive hensynene så dominerende at det må idømmes ubetinget fengsel. Nettopp for å sende et signal om at mishandling i nære relasjoner er helt uakseptabelt. Dette er bakgrunnen for også at vold mot offentlig tjenestemann som det klare utgangspunkt skal straffes med ubetinget fengsel så sant det ikke foreligger spesielle forhold som med tygde taler for samfunnsstraff. Knyttet til trusler mot offentlig tjenestemann er det det samme utgangspunktet spesielt hvis truslene er av alvorlig karakter.
I en tid der det kan hevdes at flere enn tidligere forsøker å påvirke og endre hvordan samfunnet styres enten gjennom trusler eller sjikanerende meldinger og ikke gjennom stemmeseddelen, er det kanskje viktigere enn tidligere nettopp å verne de interesser som er omfattet av straffelovens kap 17. Retten viser til Innst.O.nr.29 (2007–2008) og justiskomiteens oppsummering for nærmere omtale. Retten viser også til HR-2019-1922-A avsnitt 54 der følgende er uttalt:
«Et fungerende demokrati forutsetter at de folkevalgte kan utøve sine verv uten frykt for alvorlige represalier. Trusler av den karakter vi står overfor i saken her er i realiteten et angrep på kjerneverdiene i et åpent og demokratisk samfunn».
Nevnte sak fra Høyesterett var langt mer alvorlig, men overnevnte sitat har også gyldighet i vår sak. Drapstrusler mot statsråder- selv om truslene fremsettes både i beruset og «stakkarslig» stand- er et angrep på kjerneverdiene i et åpent og demokratisk samfunn nettopp fordi en risikerer at regjeringsmedlemmene i sin gjerning som statsråder blir påvirket av nevnte trusler. En regjering som er utledet av et demokratisk valgt Storting. Etter rettens syn må derfor de interesser som skal vernes etter straffeloven § 115 sies å være av svært høy grad. Etter rettens syn er derfor terskelen for å anvende samfunnsstraff der en står ovenfor drapstrusler mot en statsråd svært høy. Så nesten uansett gode grunner for å anvende samfunnsstraff er de allmennpreventive hensynene så dominerende i denne saken at det helt klare utgangspunkt er ubetinget fengsel.
Forsvarer har vist til at tiltalte har utvist oppriktig anger for det han gjorde og ikke har hatt det lett frem mot rettssaken. Både at forholdet har vært omtalt i media og frykten for at media var tilstede har vært vanskelig for tiltalte. Retten legger til grunn at tiltalte rent faktisk angrer veldig på det han gjorde videre at han har hatt det vanskelig frem mot rettssaken. Til en hvis grad er dette formildende. Videre har forsvarer vist til straffeloven § 78 e om at det nå er over 1 1⁄2 år siden lovbruddet ble begått. Retten er enig i saken har tatt noe lengre tid enn nødvendig, men kan ikke se at det har vært noen ren liggetid av betydning. Retten kan følgelig ikke se det er noe brudd på EMK art 6. Noe av bakgrunnen for at saken tok lengre tid enn nødvendig var at etter riksadvokatens beslutning ble en nødt til å innhente en full judisiell erklæring knyttet til tiltalte, noe som nødvendigvis tar noe tid. Selv om det ikke foreligger noe brudd på EMK art 6 så er likevel tidsmomentet av en viss formildende karakter.
Videre har forsvarer vist til straffeloven § 78 f om at tiltalte når han ble oppringt av PST noen dager etter hendelsen la alle kort på bordet. Retten vil bemerke at påtalemyndighetene hadde lydopptak av drapstruslene tiltalte fremsatte, men hans tilståelse og samarbeid etterpå med PST har klart lettet etterforskningen og gjennomføringen av hovedforhandlingen. Det skal derfor tas hensyn i noe formildende retning. Forsvarer har også vist til straffeloven § 78 g og vist til tiltaltes diagnose og hans legning og fremhevet at en fengselsstraff vil bli en sterk belastning. Retten kan ikke se at det er rettskildemessig dekning for å hevde at tiltaltes legning faller inn under vurderingskriteriene i straffelovens § 78 g. Knyttet til hans diagnose må det vurderes av kompetent myndighet om han er soningsdyktig på tidspunktet for soning.
Retten kan ikke se at de overnevnte formildende momentene er av en slik styrke at de samlet sett overstiger den svært høye terskelen for å anvende samfunnsstraff ved overtredelse av straffeloven § 115. Hensynet til straffens formål taler derfor i denne saken mot en reaksjon i frihet. Aktor har foreslått at de formildende momentene gis vekt ved at det avsies en deldom der 75 av de 120 dagene gjøres betinget med en prøvetid på 2 år. D.v.s at domfelte må sone 45 dager. Retten tilter aktors forlag og dømmer tiltale for overtredelse av straffeloven § 115 og straffeloven § 263 der straffeloven § 79 a kommer til anvendelse til fengsel i 120 dager, hvorav 75 dager gjøres betinget med en prøvetid på 2 år.
Det er ikke nedlagt påstand om saksomkostninger og hensett til tiltaltes økonomi ser retten ingen grunn til å idømme tiltalte sakens omkostninger jf straffeprosessloven § 437.
Dommen er enstemmig.
DOMSSLUTNING
A, født [00.00.1976], dømmes for overtredelse av straffeloven § 115 og straffeloven § 263 jf § 79 bokstav a til fengsel i 120-etthundreogtyve-dager. Fullbyrding av 75-syttifem- dager av straffen utsettes med en prøvetid på to år jf. straffeloven § 34.
Det gjelder et strengt beviskrav i strafferetten. For å kunne dømme tiltalte må retten på grunnlag av de bevis som er fremlagt under saken, være sikker på at tiltalte er skyldig. Dette gjelder imidlertid for bevisresultatet som sådan. Det er ingen uenighet om at tiltalte har forholdt seg som beskrevet i tiltalen og at han handlet med den nødvendige skyld. Tiltalte har erkjent straffeskyld for begge tiltalepostene. Retten finner det sikkert at tiltalte har forhold seg som beskrevet i tiltalebeslutningen og har handlet med nødvendig skyld. Retten viser til tiltaltes skylderkjennelse sammen med øvrig bevisførsel. Videre er det er krav om at tiltale har skyldevne jf straffeloven § 20. Beviskravet for om tiltale har skyldevne er ikke like strengt som for de øvrige straffbarhetsvilkårene, jf. f.eks Rt-2003-23. Sannsynlighetsovervekt er likevel ikke tilstrekkelig. Partene er enige om at tiltale har skyldevne uten at det binder rettens vurderinger.
Denne saken dreier seg følgelig først og fremst om straffeutmåling, spesielt om terskelen for å benyttes samfunnsstraff for overtredelse av straffeloven § 115. Tiltalte ringte fra [sted]. Forholdet er imidlertid undergitt norsk jurisdiksjon jf straffeloven § 5 første ledd bokstav a nr 6 eventuelt etter straffeloven § 7. Før retten kommer inn på reaksjonsfastsettelsen så skal de objektive og subjektive vilkårene for straff nærmere kommenteres.
Post I gjelder overtredelse av straffeloven § 115 som har følgende ordlyd:
«Med fengsel inntil 10 år straffes den som ved bruk av makt, trusler eller på annen rettsstridig måte volder fare for at Kongen, Regenten, regjeringen, Stortinget, Høyesterett eller Riksretten, eller et medlem av disse institusjonene, hindres eller påvirkes i sin virksomhet.»
Som det fremkommer av HR-2022-1110-A avsnitt 21 så viderefører bestemmelsen langt på vei straffeloven av 1902 § 99 slik denne lød etter en lovendring 28. juli 2000 nr. 73, men «Til forskjell fra tidligere er straffebudet nå et såkalt faredelikt. Dette innebærer at det foreligger fullbyrdet overtredelse straks faren for å hindre eller påvirke den aktuelle virksomheten oppstår»
Det er statsråd Høies virksomhet som statsråd som er vernet. Som det fremgår av avsnitt 24 i nevnte dom må «Angrep i form av trusler tolkes med utgangspunkt i ordlyden og den sammenhengen utsagnet inngår i. Det kreves ikke sannsynlighetsovervekt for at trusselen vil bli satt ut i livet, men det må være grunn til å ta trusselen alvorlig. Det er heller ikke et vilkår at trusselen er rettet direkte mot den som omfattes av trusselen.»
Når det nærmere gjelder vilkåret volder fare så uttaler Høyesterett følgende i avsnitt 25 i nevnte dom:
Spørsmålet om handlingen «volder fare» for at Kongen hindres eller påvirkes i sin virksomhet, skal i utgangspunktet vurderes objektivt. Det avgjørende er om handlingen er egnet til å hindre eller påvirke Kongens virksomhet. Hvilken faregrad som kreves, må naturlig nok sees i forhold til hvor stor skadefølgen kan bli, se NOU 2003:18 side 65
I sin første telefonsamtale med politiet uttaler tiltalte b.la følgende: «Jeg skal drepe Bent Høie» og videre litt senere «Ja, finn Bernt Høie, han må ha god sikkerhet nå. Han har lagt ned alt som er psykiatri». Politiet er av naturlige årsaker opptatt av å finne ut hvor tiltalte befinner seg da de på tidspunktet for samtalen ikke vet at han befinner seg på [sted]. Noe senere i samtalen angir tiltalte bakgrunnen for sine drapstrusler og sier at «Han (Bent Høie) skal få nakkeskudd» «Jo hvorfor det, for han har lagt ned av alt DPS og alle vi om lider psykisk» Det er noe «stakkarslig» over samtalen også og som tiltalte har forklart er det egentlig ett rop om hjelp. Tiltalte oppgir f.eks fullt personnummer videre sier han i samtalene at «jeg ringer dere på grunn av jeg har ikke noe hjelp å få i helsevesenet». Når politiet spør han om han har noe våpen så sier han «Nei, det har jeg ikke. Herregud. Jeg ville aldri sett noe våpen.» Når tiltalte ringer samme dag, men ca 2 1⁄2 time senere til Regjeringskvartalets telefonsentral er han klart mer direkte der han sier det er satt en pris på hodet til Bent Høie på kr 10 mill og de som klarer å drepe Bent Høie skal få kr 10 mill og avslutter med at «Hei. 10 millioner Bernt Høie blir drept innen 24 timer».
Etter rettens syn er det sikkert at telefonsamtalene tiltalte hadde hhv med politiet i Trøndelag og regjeringskvartalets telefonsentral inneholder klare drapstrusler mot Høie. I bevisførselen er det ikke holdepunkter for å konstatere at nevnte drapstrusler rent faktisk påvirket Høie som statsråd. Samme dag som drapstruslene kom ble Høie informert av departementsråd B om det. Høie har selv uttalt at han først ble litt usikker på situasjonen, men følte seg trygg. Senere samme dag blir Høie oppringt av PST og forklart at han ikke trengte føle seg spesielt urolig. Spørsmålet i saken er imidlertid ikke om Høie rent faktisk ble påvirket som statsråd av drapstruslene, men om drapstruslene var egnet til å påvirke. Etter rettens syn er det sikkert at så klare og gjentagende drapstrusler vurdert objektivt var egnet til å påvirke statsråden. Som retten har nevnt var det noe «stakkarslig» over tiltaltes henvendelser og sett fra hans side et rop om hjelp. Telefonoppringningene ble gjennomført når tiltalte var alkoholpåvirket og som tiltalte selv har forklart bør han absolutt ikke drikke alkohol samtidig som han tar medisiner for den bipolare lidelsen han har. Dette fratar imidlertid ikke politiet å ta dette alvorlig og det ble eksempelvis brukt noe ressurser på å fastslå at tiltalte var på [sted]. Selv om det i foreliggende tilfelle var svært lav sannsynlighet for at tiltalte ville gjennomføre truslene vil det generelt være en forhøyet risiko der personen oppleves som ustabile, typisk ved en kombinasjon av psykiske problemer kombinert med rus. I foreliggende tilfelle ble det også drapstruslene tatt alvorlig og det vises eksempelvis til at Høie ble informert av departementsråden og spurt hvor han var. Kun kort tid før nevnte trusler hadde sikkerhetsopplegget rundt statsråd Høie blitt hevet noe grunnet hans eksponering knyttet til pandemien, men nevnte drapstrusler kan klart lede til både økt sikkerhetsopplegg og medføre endringer i en statsråds planer og følgelig er nevnte drapstrusler egnet til å påvirke.
Knyttet til post II er det spørsmål om de samme drapstruslene var egnet til å fremkalle alvorlig frykt hos Høie som person. Det er altså ikke noe vilkår at en ble veldig redd e.l av drapstruslene for at bestemmelsen skal komme til anvendelse. Retten viser her eksempelvis til HR-2019-1922-A der følgende er uttalt: «Den videre vurderingen av om trusselen er «egnet til å fremkalle alvorlig frykt» skal baseres på om utsagnet objektivt sett er egnet til å ha en slik virkning. Her vil innholdet naturligvis stå sentralt, men etter ordlyden i straffeloven § 263 skal denne vurderingen også skje med utgangspunkt i den konkrete sammenhengen trusselen er fremsatt i»
Retten finner det som sikkert at tiltale også har overtrådt straffeloven § 263. Det vises til at det er gjentakende drapstrusler som også er spesifiserte ved at nakkeskudd er uttalt og at i den siste samtalen så uttaler tiltalte at det er satt en pris på hodet til Høie.
Tiltalte var når han ringte lørdag den 13 mars 2021 beruset og selv forklart at han ikke husket noen ting. Tiltalte skal imidlertid bedømmes som edru jf straffeloven § 25 tredje ledd. Vurdert som edru må tiltale ha forstått at nevnte drapstrusler var rettet mot Høie som statsråd og egnet til å påvirke Høie som statsråd (post I) og at nevnte drapstrusler var egnet til å fremkalle alvorlig frykt hos Høie (post II). Tiltalte har følgelig handlet forsettlig jf straffeloven § 21 jf § 22 både knyttet til post I og II.
Denne saken ble i første omgang anbefalt henlagt da det var usikkerhet knyttet til tiltaltes skyldevne etter prejudisiell observasjonen. Knyttet til skyldevne følger det eksempelvis av straffeloven § 20 andre ledd bokstav a at en person ikke er strafferettslig ansvarlig dersom personen på handlingstidspunktet er utilregnelig på grunn av «sterkt avvikende sinnstilstand». Ved utilregnelighetsvurderingen skal det legges vekt på graden av svikt i virkelighetsforståelse og funksjonsevne, jf. § 20 tredje ledd. Det fremgår av forarbeidene Prop.154 L (2016–2017) s. 229 hva som følger av begrepet «alvorlig sinnslidelse». Retten viser til den sakkyndige rapporten og forklaring fra sakkyndige Tungland der de sakkyndige har vært helt klare på at tiltaltes diagnoser ikke har påvirket tiltaltes virkelighetsforståelse og kognitiv funksjon. Det er heller ikke funnet medisinske lidelser (for eksempel epilepsi, diabetes, hodeskade) som kan medføre bevissthetsforandringer og svekket eller manglende hukommelse. Tiltale anses også ha evner innenfor normalområdet. Retten viser til rapporten og forklaringen til sakkyndig Tungland og konkluderer med at det ikke er noe tvil knyttet til tiltaltes skyldevne. Tiltalte har skyldevne. Retten konkluderer med at både de objektive og subjektive vilkårene for straff både etter straffeloven § 155 og § 263 er oppfylt.
Overtredelse av straffeloven § 115 (post I) er bærende for straffeutmålingen. Det er ikke etablert et klart utgangspunkt for straff ved overtredelse av straffeloven § 115. Det varierer mellom 2 år og 6 mnd (HR-2019-1922-A) og 45 dager LB-2016-117361(Kakekasting). Både strafferammen på fengsel inntil 10 år, og det er forhold at bestemmelsen er plassert i kapittel 17 «Vern av Norges selvstendighet og andre grunnleggende nasjonale interesser» tilsier at samme type trussel må ha et klart høyere utgangspunkt for straff om de faller inn under straffeloven § 115 enn etter straffeloven § 263.
Aktor har tatt utgangspunkt i en straff på 120 dager for forholdet. Retten ser ingen grunn til å endre på utgangspunktet og mener det er et riktig utgangspunkt hensett til selve drapstruslene og omstendighetene rundt.
Samfunnsstraff kan etter straffeloven § 48 første ledd idømmes i stedet for fengselsstraff når det ellers ikke ville ha blitt idømt strengere straff enn fengsel i ett år (med visse unntak som omhandlet i annet ledd), og hensynet til straffens formål ikke taler mot en reaksjon i frihet.
Tiltalte har samtykket til samfunnsstraff, jf. vilkåret i § 48 første ledd bokstav c. Det avgjørende er imidlertid om vilkåret i straffeloven § 48 første ledd bokstav b om at «hensynet til straffens formål ikke taler mot en reaksjon i frihet».
I St.meld.nr.27 (1997–1998) uttrykk departementet et ønske om å øke bruken av samfunnsstraffer, og at reaksjonen skulle brukes der «det er forsvarlig av hensyn til samfunnets krav på beskyttelse og den alminnelige rettsoppfatning». Videre ble det uttalt at fengselsstraffen burde knyttes til «den grovere kriminaliteten». Ved innføringen av samfunnsstraff var det en strafferammebegrensning på at samfunnsstraff kun skulle benyttes der strafferammen var ikke var høyere enn fengsel i seks år som ble kritisert av høyesterett jf Rt-2003-208 avsnitt 15. Ved forberedelsen av den någjeldende straffeloven foreslo den nye Straffelovkommisjonen i NOU 2002:4 s. 241 at strafferammebegrensningen burde opprettholdes. Departementet var imidlertid ikke enig i dette, og foreslo gjeninnført den begrensningen som gjaldt ved samfunnstjeneste, slik at begrensningen ble at den alternative fengselsstraffen normalt ikke må overskride fengsel i ett år noe som ble ansett som en «viss liberalisering» jf Rt-2007-950. Strafferammen for overtredelse av straffeloven § 115 på 10 år er derfor ikke i seg selv en begrensning for å anvende samfunnsstraff. På tross av lovgivers ønske om å øke bruken av samfunnsstraff har det de siste 10-12 årene ikke vært noen økning, men snarere det motsatte. Årsaken er nok sammensatt og kan både forklares med antall straffesaker, fordelingen av straffesaker mellom lange og kortere fengselsstraffer (samfunnsstraff er stort sett aktuelt der alternativet er kortere straffer) og ikke minst innføringen av «fotlenkesoning». Retten opplever ikke rent sjeldent at tiltalte ikke samtykker i samfunnsstraff og heller ønsker en kortere ubetinget dom for så å søke kriminalomsorgen om fotlenkesoning.
Når samfunnsstraff anses «akseptabelt» av samfunnet endrer seg også med tiden. Det er Høyesterett gjennom sin praksis som nærmere angir retningslinjene for dette. Eksempelvis er det grunn til å tro at samfunnsstraff fremover vil benyttes oftere ved overtredelse av narkotikalovgivningen selv om domfelte ikke nødvendigvis er i noen rehabiliteringssituasjon jf HR-2022-733-A. I andre type saker har anvendelsen av samfunnsstraff ligget ganske fast siden rundet 2004/2005. Eksempelvis er det etablert et mellomnivå mellom betinget og ubetinget fengsel der samfunnsstraff kan benyttes ved fartsovertredelser etter vegtrafikkloven som er ganske skjematisk. Når det gjelder seksuallovbrudd tilsier nok den skjeping av straffer som startet rundt år 2010, når man ser bort fra gjerningspersoner under 18 år, at det for de grovere seksuallovbruddene i dag generelt er mindre rom for bruk av samfunnsstraff enn tidligere. Ved voldslovbrudd vil det ved kroppskrenkelser klart være større rom for bruk av samfunnsstraff enn ved de mer alvorlige kroppsskader. Der det kun unntaksvis kan anvendes samfunnsstraff er ved vold i nære relasjoner. I praksis kun hvis en risikerer at barnet blir stående uten omsorgsperson hvis omsorgspersonen må i fengsel jf f.eks Rt-2015-1115.
Generelt kan en trekke ut av dette at desto mer alvorlig samfunnet ser på handlingen og behovet for å beskytte den nevnte interesse desto høyere er terskelen for å anvende samfunnsstraff. Behovet for eksempelvis å beskytte barn som er fornærmet etter straffeloven § 282 (psykisk og/eller fysisk vold) er så stort at nesten uansett gode grunner for å anvende samfunnsstraff så er de allmennpreventive hensynene så dominerende at det må idømmes ubetinget fengsel. Nettopp for å sende et signal om at mishandling i nære relasjoner er helt uakseptabelt. Dette er bakgrunnen for også at vold mot offentlig tjenestemann som det klare utgangspunkt skal straffes med ubetinget fengsel så sant det ikke foreligger spesielle forhold som med tygde taler for samfunnsstraff. Knyttet til trusler mot offentlig tjenestemann er det det samme utgangspunktet spesielt hvis truslene er av alvorlig karakter.
I en tid der det kan hevdes at flere enn tidligere forsøker å påvirke og endre hvordan samfunnet styres enten gjennom trusler eller sjikanerende meldinger og ikke gjennom stemmeseddelen, er det kanskje viktigere enn tidligere nettopp å verne de interesser som er omfattet av straffelovens kap 17. Retten viser til Innst.O.nr.29 (2007–2008) og justiskomiteens oppsummering for nærmere omtale. Retten viser også til HR-2019-1922-A avsnitt 54 der følgende er uttalt:
«Et fungerende demokrati forutsetter at de folkevalgte kan utøve sine verv uten frykt for alvorlige represalier. Trusler av den karakter vi står overfor i saken her er i realiteten et angrep på kjerneverdiene i et åpent og demokratisk samfunn».
Nevnte sak fra Høyesterett var langt mer alvorlig, men overnevnte sitat har også gyldighet i vår sak. Drapstrusler mot statsråder- selv om truslene fremsettes både i beruset og «stakkarslig» stand- er et angrep på kjerneverdiene i et åpent og demokratisk samfunn nettopp fordi en risikerer at regjeringsmedlemmene i sin gjerning som statsråder blir påvirket av nevnte trusler. En regjering som er utledet av et demokratisk valgt Storting. Etter rettens syn må derfor de interesser som skal vernes etter straffeloven § 115 sies å være av svært høy grad. Etter rettens syn er derfor terskelen for å anvende samfunnsstraff der en står ovenfor drapstrusler mot en statsråd svært høy. Så nesten uansett gode grunner for å anvende samfunnsstraff er de allmennpreventive hensynene så dominerende i denne saken at det helt klare utgangspunkt er ubetinget fengsel.
Forsvarer har vist til at tiltalte har utvist oppriktig anger for det han gjorde og ikke har hatt det lett frem mot rettssaken. Både at forholdet har vært omtalt i media og frykten for at media var tilstede har vært vanskelig for tiltalte. Retten legger til grunn at tiltalte rent faktisk angrer veldig på det han gjorde videre at han har hatt det vanskelig frem mot rettssaken. Til en hvis grad er dette formildende. Videre har forsvarer vist til straffeloven § 78 e om at det nå er over 1 1⁄2 år siden lovbruddet ble begått. Retten er enig i saken har tatt noe lengre tid enn nødvendig, men kan ikke se at det har vært noen ren liggetid av betydning. Retten kan følgelig ikke se det er noe brudd på EMK art 6. Noe av bakgrunnen for at saken tok lengre tid enn nødvendig var at etter riksadvokatens beslutning ble en nødt til å innhente en full judisiell erklæring knyttet til tiltalte, noe som nødvendigvis tar noe tid. Selv om det ikke foreligger noe brudd på EMK art 6 så er likevel tidsmomentet av en viss formildende karakter.
Videre har forsvarer vist til straffeloven § 78 f om at tiltalte når han ble oppringt av PST noen dager etter hendelsen la alle kort på bordet. Retten vil bemerke at påtalemyndighetene hadde lydopptak av drapstruslene tiltalte fremsatte, men hans tilståelse og samarbeid etterpå med PST har klart lettet etterforskningen og gjennomføringen av hovedforhandlingen. Det skal derfor tas hensyn i noe formildende retning. Forsvarer har også vist til straffeloven § 78 g og vist til tiltaltes diagnose og hans legning og fremhevet at en fengselsstraff vil bli en sterk belastning. Retten kan ikke se at det er rettskildemessig dekning for å hevde at tiltaltes legning faller inn under vurderingskriteriene i straffelovens § 78 g. Knyttet til hans diagnose må det vurderes av kompetent myndighet om han er soningsdyktig på tidspunktet for soning.
Retten kan ikke se at de overnevnte formildende momentene er av en slik styrke at de samlet sett overstiger den svært høye terskelen for å anvende samfunnsstraff ved overtredelse av straffeloven § 115. Hensynet til straffens formål taler derfor i denne saken mot en reaksjon i frihet. Aktor har foreslått at de formildende momentene gis vekt ved at det avsies en deldom der 75 av de 120 dagene gjøres betinget med en prøvetid på 2 år. D.v.s at domfelte må sone 45 dager. Retten tilter aktors forlag og dømmer tiltale for overtredelse av straffeloven § 115 og straffeloven § 263 der straffeloven § 79 a kommer til anvendelse til fengsel i 120 dager, hvorav 75 dager gjøres betinget med en prøvetid på 2 år.
Det er ikke nedlagt påstand om saksomkostninger og hensett til tiltaltes økonomi ser retten ingen grunn til å idømme tiltalte sakens omkostninger jf straffeprosessloven § 437.
Dommen er enstemmig.
DOMSSLUTNING
A, født [00.00.1976], dømmes for overtredelse av straffeloven § 115 og straffeloven § 263 jf § 79 bokstav a til fengsel i 120-etthundreogtyve-dager. Fullbyrding av 75-syttifem- dager av straffen utsettes med en prøvetid på to år jf. straffeloven § 34.