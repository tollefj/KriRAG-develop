Politiet fikk melding om at døren til en leilighet i tredje etasje i [adresse] (heretter omtalt som leiligheten) i Oslo var brutt opp. Døren til leiligheten stod åpen da politiet kom, og det var ingen i leiligheten. Politiet søkte gjennom leiligheten og fant først spor av narkotika som formentlig var kokain. De fant deretter narkotikaen, pengene og skytevåpenet som er omfattet av tiltalen.
Vitne politibetjent vitne B (B) holdt vakt ved døren nede i oppgangen i tilfelle noen skulle komme. Det kom en person ut av en hvit bil som gikk mot oppgangen. Da han så en hindring snudde han seg brått og satte seg inn i baksetet på bilen som kjørte så fort av gårde at det heller ikke var mulig å få registreringsnummeret.
Etterforskningen rettet seg opprinnelig mot 5 personer som alle hadde status som siktet i saken. De siktede hadde en tilknytning til leiligheten enten ved å være folkeregistret, eller på annet vis. Sakene mot de 4 andre ble henlagt 21. mars 2022. Tiltaltes tilknytning til leiligheten var at han bodde der i 2-3 uker forut for 4. september 2021. Retten kommer nærmere tilbake til dette under post I nedenfor.
Det ble tatt DNA sporprøver av flere gjenstander i leiligheten som ble sendt til avdeling for rettsmedisinske fag ved Oslo Universitetssykehus (OUS). De 5 siktede var referansepersoner for analysen. Sakkyndig uttalelse vedrørende undersøkelse av biologiske spor forelå 4. oktober 2021. Uttalelse fra den rettsmedisinske kommisjon forelå 14. desember 2021. Den rettsmedisinske kommisjon hadde ingen bemerkninger til de sakkyndiges vurderinger og konklusjon.
Videre ble narkotikaen sendt til kriminalteknisk undersøkelse ved seksjon for narkotikaanalyse, og skytevåpenet sendt til kriminalteknisk undersøkelse teknisk seksjon.
Tiltalte har ikke forklart seg til politiet, men forklarte seg i retten.
Tiltalen post I gjelder grov narkotikaovertredelse, jf. straffeloven (strl.) §232 første ledd, jf § 231 første ledd.
Retten har kommet til at det er bevist utover enhver rimelig tvil at tiltalte A er skyldig etter tiltalen både for oppbevaring av den mengde kokain som fremgår av tiltalebeslutningen, cannabisharpiks og cannabis. Når retten senere i dommen legger til grunn at noe er bevist, mener retten at det er bevist ut over enhver rimelig og fornuftig tvil.
Under søk i leiligheten ble det gjort funn av kokain, cannabisharpiks og cannabis. Beslaget ble sendt til analyse og det ble påvist 84,08 gram kokain, 44,80 gram cannabisharpiks og 18,62 gram cannabis.
Det er ikke tvil om at tiltalte bodde i leiligheten i 2-3 uker forut for 4. september 2021, og således hadde en sterk tilknytning til leiligheten på det aktuelle tidspunkt.
Retten viser til at tiltalte selv oppgav i retten at han bodde i leiligheten i nevnte periode. På daværende tidspunkt hadde han ikke et sted å sove og bodde og sov i leiligheten. Han sov der hver dag, og har sovet over alt i leiligheten. Underveis i forklaringen sa tiltalte at han sov like mye hos en kjæreste på [sted] i denne perioden.
Tiltalte fikk låne leiligheten av C. C bodde i leiligheten sammen med sin kone frem til tiltalte fikk låne den. C og hans kone flyttet da til en annen leilighet som Cs kone eide, og det gjenstod kun en kort periode av leieforholdet i [adresse]. C oppgav i avhør 15. september 2021 at tiltalte flyttet inn i leiligheten 7. eller 8. august 2021.
Tiltalte forklarte videre at han bodde i leiligheten med en annen som ble kalt «[kallenavn]», og C var der innimellom. Opplysningene om «[kallenavn]» ble først gitt slik retten forstod det i hovedforhandlingen. C sa heller ingenting i avhør 15. september 2021 om at leiligheten ble lånt ut til flere enn tiltalte. I avhør oppgav C at tiltalte lånte leiligheten, at det var 2 sett med nøkler og tiltalte fikk begge settene med nøkler. I retten forklarte imidlertid C at tiltalte og en som het «D» lånte leiligheten i den aktuelle perioden. D var «[kallenavn]». Han så ingen grunn til å nevne «D» da han forklarte seg i avhør. Cs forklaring fremstår etter rettens oppfatning som tilpasset og lite troverdig på dette punkt. Det er ingen andre bevis som tilsier at flere personer har bodd i leiligheten på det aktuelle tidspunktet enn tiltalte og C. Sporsikring av DNA fra tannbørstene som var i leiligheten ga en DNA-profil identisk med DNA-profilen til tiltalte og til C. Det er ingen opplysninger om tannbørste til en tredje person.
Tiltalte har erkjent straffeskyld for oppbevaring av cannabisharpiks og cannabis. Han oppgav at han bruker litt narkotika selv. Han var imidlertid ikke kjent med kokainen som ble funnet i leiligheten.
Spørsmålet er om tiltalte har handlet med den nødvendige skyld hva gjelder oppbevaring av kokain i den mengde som ble funnet i leiligheten.
Retten mener at det utfra en samlet vurdering av bevisene i saken er bevist utover enhver rimelig tvil at tiltalte forsettlig har oppbevart eller medvirket til å oppbevare kokain i den mengde som ble funnet i leiligheten.
Når det gjelder bevisvurderingen av tiltaltes kunnskap om at det ble oppbevart cannabis, cannabisharpiks og kokain i leiligheten har retten lagt særlig vekt på:
Tiltalte oppgav at de pleide å ha fester i leiligheten, og det ble brukt kokain, marihuana og hasj. Vitne B oppgav at det var spor av det som så ut som kokain i leiligheten.
Det fremgår av sakkyndig uttalelse vedrørende undersøkelse av biologiske spor datert 4. oktober 2021 (heretter omtalt som sakkyndige uttalelse) at DNA fra tiltalte og 3 av de andre som tidligere var siktet i saken ble funnet i jevn blanding på en lynlåspose med marihuana som lå i kjøleskapet.
Retten fester ikke litt til tiltaltes forklaring om at han var ukjent med at det ble oppbevart kokain i leiligheten. Av rapport om ransaking/beslag datert 5. september 2021 fremgår at det ble funnet en blank pose med hvitt pulver i skittentøyskurven i stuen. Pulveret var kokainen som er omfattet av tiltalen. Da tiltalte ble vist bilde i retten gjenkjente han kurven som skittentøyskurv. Ved siden av skittentøyskurven stod en hundeskål og hundemat. Tiltalte oppgav at han har hund, og at maten var til hunden hans. Tiltalte oppgav også at han hadde klær i leiligheten. Det er ikke ført bevis for at det bodde andre i leiligheten i den aktuelle perioden som også eventuelt kunne ha brukt og plassert en pose med kokain i skittentøyskurven.
Det ble funnet en nike bukse strl. small med 75 stk. 500 lapper og 5. stuk 1000 lapper i høyre glidelåslomme. Politibetjent B oppgav at han løftet buksen opp av skittentøyskurven. Den lå i følge B under noen klær i skittentøyskurven. I beslagsrapporten står det imidlertid at buksen lå på gulvet i stuen. Bilder fra leiligheten viser at det lå klær i en haug ved siden av skittentøyskurven, deriblant joggebuksen. Det er uvisst for retten om bildet ble tatt etter at buksen var tatt ut av skittentøyskurven, eller om buksen ble funnet på gulvet.
Av sakkyndig uttalelse fra Oslo Universitetssykehus datert 4. oktober 2021 fremgår at epitel prøve tatt fra linningen på nike buksen, gav et blandingsresultat med DNA fra minst 4 personer. Typeresultatet ble imidlertid vurdert til at prøven i hovedsak inneholder DNA av samme type som tiltalte. Videre fremgår at tilblandingen, som er i mindre mengder, og fra minst tre personer, er kompleks og ikke egnet for sammenligning med person- eller referanseprøver.
Både vitne politibetjent B og vitne politibetjent E oppgav at leiligheten bar preg av å være en depotleilighet med tanke på salg av større mengder narkotika.
På stuebordet i leiligheten stod en pappeske med lynlås poser. Av beslagsrapporten fremgår at det lå en rød kniv merket Muller på gulvet. B oppgav at det var papir rundt skaftet som om noen har tørket bort fingeravtrykk. I kjøleskapet ble det også funnet en kniv, en isboks som blant annet inneholdt en liten vekt, lynlåsposer, hasj, marihuana og hasj i en lynlåspose. I grønnsaksskuffen ble det funnet marihuana i lynlåsposer. Vekten brukes ifølge B typisk til å veie mindre mengder med narkotika. Lynlåsposer brukes typisk til å fordele narkotikaen med tanke på salg. Det ble funnet et bankkort på gulvet tilhørende en person ved navn F som var en av de siktede i saken, og er venn av tiltalte. Vitne B hadde kjennskap til og tidligere erfaring med både F og tiltalte fra rusmiljøet i Oslo.
B oppgav også at da de kom til leiligheten trodde han først det var politiet som hadde slått inn døren. Det var åpenbart brukt mye makt, og mest sannsynlig rambokk og brekkjern. Dørkarmen hadde store skader. B fikk raskt avkreftet at det var politiet som hadde slått inn døren. Magefølelsen var at noen hadde kommet for å hente noe eller noen og dratt fort. Ting lå rotete til, en skuff i en kommoden i stuen var åpen. De gjenstandene som ble funnet av politiet og som denne tiltalen omfatter var forholdsvis godt gjemt. Vitne politibetjent E bekreftet B forklaring.
I avhør oppgav C at han hadde snakket med tiltalte om hva som hadde skjedd i etterkant av at politiet kom til leiligheten. Tiltalte sa at han tok ansvar for det som var i leiligheten. Han sa at det var narkotika der, men uten å være spesifikk. Tiltalte hadde også sagt at det ble funnet et våpen i leiligheten, men at det ikke tilhørte han. Videre sa C i avhør at alt som var i leiligheten tilhørte tiltalte. I retten oppgav C at enkelte av gjenstandene i leiligheten tilhørte han. Det er ikke gjort funn av gjenstander som tilsier at en person til har bodd i leiligheten.
Til slutt kan nevnes at tiltalte ble domfelt i Oslo tingrett 2019 for oppbevaring og salg av både hasj, marihuana og kokain. Han har således vist et tilsvarende modus tidligere og er godt kjent med miljøet som driver med profittmotivert narkotikavirksomhet.
Oppsummert
Ved vurderingen av skyldspørsmålet, må retten vurdere tiltaltes forklaring opp mot de øvrige bevis i saken, og under hensyntagen til prinsippet om at rimelig tvil skal komme tiltalte til gode. Basert på det samlede bevisbilde, har retten kommet til at tiltaltes forklaring om manglende kunnskap om den mengde kokain som ble funnet i leiligheten kan utelukkes.
Tiltalte bodde i leiligheten i 2-3 uker før 4. september. Det ble funnet brukerutstyr i kjøleskapet, cannabis som var ferdig pakket i lynlåsposer og en eske med lynlåsposer på stuebordet. Siden tiltalte bodde i leiligheten må han etter rettens oppfatning ha vært godt kjent med brukerutstyret og fordelingen av narkotika i mindre mengder i poser som ble oppbevart i leiligheten. Hans kjennskap underbygges også av at det ble funnet kr 50 500 i kontanter i lommen på en nike bukse hvor det ble funnet DNA som i hovedsak var av samme type som tiltalte. Tiltalte har etter rettens kjennskap ingen lovlig inntekt, eller inntekt fra annen virksomhet som tilsier at han skal ha en slik mengde kontanter i bukselommen.
Det er ikke ført bevis for at andre bodde i leiligheten på det aktuelle tidspunktet. Det er heller ingen grunn til å tro at en annen skulle ha lagt kokain i en pose i skittentøyskurven uten at tiltalte har hatt kunnskap om dette. Tiltalte hadde klær i leiligheten som også lå ved siden av skittentøyskurven og ifølge politibetjent B oppi skittentøyskurven. Tiltalte har basert på bevisene i saken i det minste medvirket til oppbevaring ved at han var klar over at kokain i den mengde som ble funnet lå i skittentøyskurven, men likevel lot det ligge.
Videre viser retten til at tiltalte ble dømt for tilsvarende forhold i Oslo tingretts dom 11. april 2019. Dommen er rettskraftig hva gjelder skyldspørsmålet. Domfellelsen gjaldt salg av både marihuana, hasj og kokain, og heleri av utbytte fra narkotikavirksomheten.
Retten finner det på bakgrunn av en samlet vurdering det bevist at tiltalte oppbevarte eller medvirket til å oppbevare den narkotikaen som ble funnet i leiligheten, herunder 44,80 gram cannabisharpiks, 18,62 gram cannabis og 84,08 gram kokain som ble funnet i skittentøyskurve. Han visste at det var en større mengde kokain, og holdt det i det minste for mulig at det var 84,08 gram kokain. Tiltalte valgte likevel å oppbevare eller medvirke til oppbevaringen av stoffet.
Tiltalte har handlet som beskrevet i tiltalen, og han har handlet forsettlig. Overtredelsen er grov særlig sett hen til type stoff og mengde, jf. strl. § 232.
Både de objektive og subjektive vilkår for straff er oppfylt, og tiltalte blir å domfelle for overtredelse av straffeloven 232 første ledd, jf. § 231 første ledd, jf. § 15.
Tiltalte dømmes for overtredelse av straffeloven § 232, jf. 231 første ledd, jf. § 15.
Post II gjelder heleri av kr 55 100, jf. Straffeloven § 332.
Tiltalte har ikke erkjent straffeskyld for heleri av pengene som ble funnet i leiligheten.
Retten har kommet til at tiltalte er skyldig etter tiltalen.
Det fremgår av beslagsrapport at det ble funnet kr 4000 (8 stk. 500 lapper) i en bok på skjenken i stua, 600 kr (12 stk. 50 lapper) i høyre kommodeskuff i stuen, kr 50 500 (fordelt på 4 stk. 100 lapper, 38. stk. 200 lapper, 75 stk. 500 lapper og 5. stuk 1000 lapper i høyre glidelåslomme i Nike bukse strl. Small som lå på gulvet i stuen.
Basert på en samlet vurdering av bevisene i saken har retten funnet det bevist at tiltalte har mottatt eller skaffet seg pengene fra narkotikavirksomhet eller annen straffbar handling. Han var klar over at pengene stammet fra straffbare handlinger.
Som nent har retten funnet det bevist at tiltalte bodde alene i leiligheten i 2-3 uker før 4. september 2021. Tidligere leietaker og venn av tiltalte C var innimellom innom leiligheten.
Pengene som ble funnet i kommodeskuffen (kr 600) lå i en skuff i kommoden hvor det ikke var noe annet. Kr. 50 500 lå i lommen på en nike bukse som retten legger til grunn at tilhørte tiltalte. Det ble funnet DNA på buksen hvor typeresultatet ble vurdert og i hovedsak inneholder DNA av samme type som tiltalte.
Tiltalte oppgav at siden han ikke kan jobbe eller gå på skole i Norge på grunn av manglende oppholdstillatelse. Han har ingen lovlig inntekt i Norge. På spørsmål om hvordan han fikk penger til å leve og bo i Norge oppgav tiltalte slik retten forstod at han hentet artister fra Afrika og arrangerte konserter. Det var imidlertid ingen fremlagte bevis for noen konsertvirksomhet eller inntekter derfra. Retten finner ikke denne forklaringen troverdig, og viser i den forbindelse også til dom fra Oslo tingrett datert 11. april 2019 hvor tiltalte anførte noe av det samme. Tiltalte har derfor ikke hatt lovlige inntekter som tilsvarer det beslag som ble gjort i bukselommen hans og leiligheten for øvrig.
Til slutt viser retten også her til at tiltalte er dømt for tilsvarende forhold ved Oslo datert 11. april 2019. Han har således også tidligere vist tilsvarende modus.
Retten har på bakgrunn av en samlet vurdering funnet det bevist at pengene som ble funnet forskjellige steder i leiligheten, til sammen kr 55 100, stammet fra narkotikavirksomhet eller annen straffbar handling. Pengene er derfor utbytte av straffbare handlinger. Videre har retten funnet det bevist at tiltalte var klar over at pengene stammet fra straffbare handlinger. Han har derfor handlet forsettlig.
Både de objektive og subjektive vilkår for skyld i straffeloven § 332 er oppfylt.
Tiltalte dømmes for post II i tiltalen.
Post III gjelder overtredelse av våpenloven (2018) § 39, jf. § 5 første ledd første punktum, herunder oppbevaring av en funksjonsdyktig pistol av typen Walther P38 kaliber 9 mm (pistolen), uten å ha tillatelse fra politiet.
Pistolen som er omfattet av post III ble funnet i en sort BOSS veske i sengen under overmadrassen på soverommet. Pistolen var et halvautomatisk våpen og inneholdt 8 patroner. Pistolen ble sendt til Kripos for kriminalteknisk undersøkelse 20. september 2021. Konklusjonen var at pistolen var funksjonsdyktig. Videre fremgår av konklusjonen i rapporten at:
Ingen av prosjektilene eller patronhylsene i Kripos' åstedsregister er påvist å stamme fra en patron avfyrt i våpenet.
Våpenet er ikke omhandlet som tapt eller stjålet i politiets registre eller registrert i Nasjonalt våpenregister.
Tiltalte har erkjent at det var hans veske, men at han ikke har puttet pistolen i vesken. Det er ikke funnet DNA spor som knytter tiltalte til pistolen. Han har heller ingen historikk som tilsier at han driver med våpen. Våpenet står således i en noe annen bevistilling enn narkotika og pengene.
Videre oppgav vitne C at «[kallenavn]» hadde sagt til han at det var hans pistol. Retten har som nevnt ovenfor ikke funnet det bevist at det var en person med navn [kallenavn] som hadde tilhold i leiligheten. C sa heller ikke noe om pistolen i avhør, og «[kallenavn]» ble ført omtalt i hovedforhandlingen. Retten finner ikke forklaringen troverdig.
Sett hen til manglende DNA-spor, samt at tiltalte ikke tidligere har noen historikk med bruk av våpen, har retten kommet til at tiltaltes forklaring om manglende kjennskap til våpenet ikke kan utelukkes.
På bakgrunn av en samlet vurdering frifinnes tiltalte for post III i tiltalen.
Tiltalte er 30 år. Han er nå funnet skyldig for grov narkotikaovertredelse og heleri, og retten skal utmåle en straff. Han er tidligere straffedømt for grov narkotikaovertredelse, og heleri.
Tiltalte skal dømmes for oppbevaring eller medvirkning til oppbevaring av 84,08 gram kokain, 44,80 gram cannabisharpiks og 18,62 gram cannabis. Videre skal tiltalte dømmes for heleri av kr 55 100 kroner. Retten vil først vurdere hvilken straff det enkelte forhold tilsier dersom det hadde blitt pådømt isolert og deretter foreta en samlet vurdering. Det vises i den forbindelse til HR-2017-1675-A.
Ved straffeutmålingen skal det særlig legges vekt på type narkotika, mengde og styrkegrad, og hvilken befatning tiltalte har hatt med stoffet.
Når det gjelder oppbevaring av 84,08 gram kokain har aktor anført at riktig utgangspunkt i henhold til rettspraksis er 8-9 måneder fengsel under henvisning til blant annet LB-2009-40185 og LB-2015-105310. I LB-2015-105310 ble en person dømt til fengsle i 7 måneder for oppbevaring av 66 gram kokain. Utgangspunktet var etter lagmannsrettens syn 8-9 måneder i fengsel. Det ble i vurderingen vist til hvilken renhetsgrad stoffet hadde. I LB-2009-40185 la Lagmannsretten til grunn at straffen for oppbevaring av ca. 89 gram kokain som utgangspunkt burde ligge rundt syv måneder i fengsel. Stoffet i den saken hadde meget lav styrkegrad. Lagmannsretten uttalte:
Lagmannsretten legger til grunn at det alminnelige straffenivået for befatning med rundt 90 gram kokain eller amfetamin – som straffutmålingsmessig er likestilt – ligger på fengsel i rundt 9-10 måneder, forutsatt at det dreier seg om normal styrkegrad. Det vises særlig til Rt-2006-1118. Lagmannsretten legger videre til grunn at normal styrkegrad her ligger i intervallet 30 til 50 prosent. I nærværende sak er styrkegraden meget lav, hvilket må gi et ikke ubetydelig utslag i straffen. Det vises i denne sammenheng til Rt-2008-1373.
Lagmannsretten antar at dette forhold isolert sett tilsier at fengselsstraffen burde ligge rundt syv måneder.
Forsvarer er ikke uenig i aktors vurdering av utgangspunkt for straff dersom tiltalte dømmes for forholdet.
I vår sak skal tiltalte dømmes for oppbevaring av 84,08 gram kokain. Det er ikke foretatt noen analyse av stoffets renhetsgrad. Siden retten ikke har kunnskap om renhetsgrad i denne saken legger retten til grunn et straffenivå basert på en lav renhetsgrad. Riktig utgangspunkt for oppbevaring av kokain er derfor etter rettens oppfatning om lag 7 måneder i fengsel.
Straff for oppbevaring av 44,80 gram cannabisharpiks og 18,62 gram cannabis (til sammen 63,42 gram) tilsier i denne saken etter rettens oppfatning en kort ubetinget fengselsstraff og tillegges vekt i skjerpende retning, jf. blant annet LG-2018-99131 [Skal vel være LB-2018-99131, Lovdatas anm.].
En samlet straff for oppbevaring av narkotika er etter rettens oppfatning 8 måneder fengsel.
For heleri av kr 55 100 har aktor oppgitt at riktig utgangspunkt for straff i henhold til rettspraksis er omkring 90 dager fengsel, jf. LA-1996-686. Forsvarer er ikke uenig i utgangspunktet dersom tiltalte dømmes i henhold til tiltalen. I nevnte avgjørelse var heleribeløpet rundt kr 75 000. Det ble idømt samfunnsstraff, men fengselsstraffen ville vært 90 dager som også ble den subsidiære fengselsstraffen.
Retten legger til grunn at straff for heleri dersom forholdet hadde blitt pådømt isolert er fengsel i 90 dager.
Ved straffutmålingen må det i skjerpende retning legges vekt på at det av allmennpreventive grunner må reageres strengt overfor enhver befatning med et så farlig og vanedannende narkotikum som kokain er. Mengden kokain som ble oppbevart tilsvarer mange brukerdoser. Spredningsfaren er derved betydelig.
Videre er det skjerpende at tiltalte for kort tid siden ble dømt for tilsvarende forhold.
Tiltalte har erkjent oppbevaring av cannabis. Erkjennelsen får likevel begrenset betydning i formildende retning da han ikke har erkjent de bærende forholdene for straffeutmålingen. Tilståelsen har ikke hatt en prosessøkonomisk gevinst.
Etter en samlet vurdering av de straffbare forhold tiltalte skal dømmes for, sammenholdt med skjerpende og formildende omstendigheter i saken, mener retten at utgangspunktet for straff for tiltalte er fengsel i 10 måneder.
Det straffbare forholdet ble oppdaget 4. september 2021. Aktor oppgav at det har vært noe liggetid i saken som ikke kan lastes tiltalte, men at det ikke utgjør et brudd på EMK. Utfra bevisføringen i saken synes det som at etterforskningen av saken var mer eller mindre ferdig i slutten av oktober 2021. Retten forstod aktor dithen at lang saksbehandlingstid blant annet skyldtes at våpenanalysen først var ferdig 11. mars 2022. Saken ble deretter stilt i bero, fordi politiet ikke fikk tak i tiltalte før 13. august 2022 hvor han ble pågrepet. Retten legger til grunn at liggetid i saken som ikke kan lastes tiltalte skal kompenseres i form av fradrag i straffen, jf. HR-2016-225-S. Retten mener at et fradrag på om lag 1 måned vil være riktig.
Etter en samlet vurdering av de forhold tiltaltes dømmes for, og hensyntatt skjerpende omstendigheter og fradrag for liggetid, fastsetter retten straffen til fengsl i 9-ni-måneder. Varetekt kommer til fradrag med 3 dager.
Påtalemyndigheten har begjært inndragning av narkotikaen, pengene og skytevåpenet som ble funnet i leiligheten i medhold av straffeloven § 67 og straffeloven § 69.
Narkotikaen inndras i medhold av straffeloven § 69.
Retten har kommet til at pengene som ble funnet i leiligheten er utbytte fra narkotikavirksomhet eller annen straffbar handling. Vilkårene for inndragning etter strl. § 67 er oppfylt. Inndragningen er til fordel for statskassen, jf. straffeloven § 75.
Tiltalte er frifunnet for oppbevaring av skytevåpen uten tillatelse fra politiet. I henhold til straffeloven § 70 kan en ting inndras når det på grunn av tingens art og forholdene for øvrig er en nærliggende fare for at den vil bli gjort til gjenstand for eller brukt ved en straffbar handling.
Det har ikke vært mulig å fastslå hvem pistolen tilhører. Det fremgår av konklusjonen i den kriminaltekniske rapporten fra Kripos at:
Ingen av prosjektilene eller patronhylsene i Kripos' åstedsregister er påvist å stamme fra en patron avfyrt i våpenet.
Våpenet er ikke omhandlet som tapt eller stjålet i politiets registre eller registrert i Nasjonalt våpenregister.
Det er etter rettens oppfatning åpenbart at det er en nærliggende fare for at skytevåpenet kan bli brukt ved en straffbar handling. Vilkårene for inndragning av en Walther P38 kaliber 9 mm pistol i straffeloven § 70 er oppfylt.
Sakskostnader er ikke påstått. Sett hen til opplysninger om tiltaltes økonomiske forhold finner retten ikke grunn til å idømme omkostninger, jf. straffeprosessloven § 437 siste ledd.
Dommen er enstemmig.
DOMSSLUTNING
første ledd, jf. § 231 første ledd, jf. § 15, og straffeloven § 332 til fengsel i 9-ni-måneder jf. straffeloven § 79 bokstav a og b.
Varetekt kommer til fradrag med 3 – tre- dager, jf. straffeloven § 83.
Politiet fikk melding om at døren til en leilighet i tredje etasje i [adresse] (heretter omtalt som leiligheten) i Oslo var brutt opp. Døren til leiligheten stod åpen da politiet kom, og det var ingen i leiligheten. Politiet søkte gjennom leiligheten og fant først spor av narkotika som formentlig var kokain. De fant deretter narkotikaen, pengene og skytevåpenet som er omfattet av tiltalen.
Vitne politibetjent vitne B (B) holdt vakt ved døren nede i oppgangen i tilfelle noen skulle komme. Det kom en person ut av en hvit bil som gikk mot oppgangen. Da han så en hindring snudde han seg brått og satte seg inn i baksetet på bilen som kjørte så fort av gårde at det heller ikke var mulig å få registreringsnummeret.
Etterforskningen rettet seg opprinnelig mot 5 personer som alle hadde status som siktet i saken. De siktede hadde en tilknytning til leiligheten enten ved å være folkeregistret, eller på annet vis. Sakene mot de 4 andre ble henlagt 21. mars 2022. Tiltaltes tilknytning til leiligheten var at han bodde der i 2-3 uker forut for 4. september 2021. Retten kommer nærmere tilbake til dette under post I nedenfor.
Det ble tatt DNA sporprøver av flere gjenstander i leiligheten som ble sendt til avdeling for rettsmedisinske fag ved Oslo Universitetssykehus (OUS). De 5 siktede var referansepersoner for analysen. Sakkyndig uttalelse vedrørende undersøkelse av biologiske spor forelå 4. oktober 2021. Uttalelse fra den rettsmedisinske kommisjon forelå 14. desember 2021. Den rettsmedisinske kommisjon hadde ingen bemerkninger til de sakkyndiges vurderinger og konklusjon.
Videre ble narkotikaen sendt til kriminalteknisk undersøkelse ved seksjon for narkotikaanalyse, og skytevåpenet sendt til kriminalteknisk undersøkelse teknisk seksjon.
Tiltalte har ikke forklart seg til politiet, men forklarte seg i retten.
Tiltalen post I gjelder grov narkotikaovertredelse, jf. straffeloven (strl.) §232 første ledd, jf § 231 første ledd.
Retten har kommet til at det er bevist utover enhver rimelig tvil at tiltalte A er skyldig etter tiltalen både for oppbevaring av den mengde kokain som fremgår av tiltalebeslutningen, cannabisharpiks og cannabis. Når retten senere i dommen legger til grunn at noe er bevist, mener retten at det er bevist ut over enhver rimelig og fornuftig tvil.
Under søk i leiligheten ble det gjort funn av kokain, cannabisharpiks og cannabis. Beslaget ble sendt til analyse og det ble påvist 84,08 gram kokain, 44,80 gram cannabisharpiks og 18,62 gram cannabis.
Det er ikke tvil om at tiltalte bodde i leiligheten i 2-3 uker forut for 4. september 2021, og således hadde en sterk tilknytning til leiligheten på det aktuelle tidspunkt.
Retten viser til at tiltalte selv oppgav i retten at han bodde i leiligheten i nevnte periode. På daværende tidspunkt hadde han ikke et sted å sove og bodde og sov i leiligheten. Han sov der hver dag, og har sovet over alt i leiligheten. Underveis i forklaringen sa tiltalte at han sov like mye hos en kjæreste på [sted] i denne perioden.
Tiltalte fikk låne leiligheten av C. C bodde i leiligheten sammen med sin kone frem til tiltalte fikk låne den. C og hans kone flyttet da til en annen leilighet som Cs kone eide, og det gjenstod kun en kort periode av leieforholdet i [adresse]. C oppgav i avhør 15. september 2021 at tiltalte flyttet inn i leiligheten 7. eller 8. august 2021.
Tiltalte forklarte videre at han bodde i leiligheten med en annen som ble kalt «[kallenavn]», og C var der innimellom. Opplysningene om «[kallenavn]» ble først gitt slik retten forstod det i hovedforhandlingen. C sa heller ingenting i avhør 15. september 2021 om at leiligheten ble lånt ut til flere enn tiltalte. I avhør oppgav C at tiltalte lånte leiligheten, at det var 2 sett med nøkler og tiltalte fikk begge settene med nøkler. I retten forklarte imidlertid C at tiltalte og en som het «D» lånte leiligheten i den aktuelle perioden. D var «[kallenavn]». Han så ingen grunn til å nevne «D» da han forklarte seg i avhør. Cs forklaring fremstår etter rettens oppfatning som tilpasset og lite troverdig på dette punkt. Det er ingen andre bevis som tilsier at flere personer har bodd i leiligheten på det aktuelle tidspunktet enn tiltalte og C. Sporsikring av DNA fra tannbørstene som var i leiligheten ga en DNA-profil identisk med DNA-profilen til tiltalte og til C. Det er ingen opplysninger om tannbørste til en tredje person.
Tiltalte har erkjent straffeskyld for oppbevaring av cannabisharpiks og cannabis. Han oppgav at han bruker litt narkotika selv. Han var imidlertid ikke kjent med kokainen som ble funnet i leiligheten.
Spørsmålet er om tiltalte har handlet med den nødvendige skyld hva gjelder oppbevaring av kokain i den mengde som ble funnet i leiligheten.
Retten mener at det utfra en samlet vurdering av bevisene i saken er bevist utover enhver rimelig tvil at tiltalte forsettlig har oppbevart eller medvirket til å oppbevare kokain i den mengde som ble funnet i leiligheten.
Når det gjelder bevisvurderingen av tiltaltes kunnskap om at det ble oppbevart cannabis, cannabisharpiks og kokain i leiligheten har retten lagt særlig vekt på:
Tiltalte oppgav at de pleide å ha fester i leiligheten, og det ble brukt kokain, marihuana og hasj. Vitne B oppgav at det var spor av det som så ut som kokain i leiligheten.
Det fremgår av sakkyndig uttalelse vedrørende undersøkelse av biologiske spor datert 4. oktober 2021 (heretter omtalt som sakkyndige uttalelse) at DNA fra tiltalte og 3 av de andre som tidligere var siktet i saken ble funnet i jevn blanding på en lynlåspose med marihuana som lå i kjøleskapet.
Retten fester ikke litt til tiltaltes forklaring om at han var ukjent med at det ble oppbevart kokain i leiligheten. Av rapport om ransaking/beslag datert 5. september 2021 fremgår at det ble funnet en blank pose med hvitt pulver i skittentøyskurven i stuen. Pulveret var kokainen som er omfattet av tiltalen. Da tiltalte ble vist bilde i retten gjenkjente han kurven som skittentøyskurv. Ved siden av skittentøyskurven stod en hundeskål og hundemat. Tiltalte oppgav at han har hund, og at maten var til hunden hans. Tiltalte oppgav også at han hadde klær i leiligheten. Det er ikke ført bevis for at det bodde andre i leiligheten i den aktuelle perioden som også eventuelt kunne ha brukt og plassert en pose med kokain i skittentøyskurven.
Det ble funnet en nike bukse strl. small med 75 stk. 500 lapper og 5. stuk 1000 lapper i høyre glidelåslomme. Politibetjent B oppgav at han løftet buksen opp av skittentøyskurven. Den lå i følge B under noen klær i skittentøyskurven. I beslagsrapporten står det imidlertid at buksen lå på gulvet i stuen. Bilder fra leiligheten viser at det lå klær i en haug ved siden av skittentøyskurven, deriblant joggebuksen. Det er uvisst for retten om bildet ble tatt etter at buksen var tatt ut av skittentøyskurven, eller om buksen ble funnet på gulvet.
Av sakkyndig uttalelse fra Oslo Universitetssykehus datert 4. oktober 2021 fremgår at epitel prøve tatt fra linningen på nike buksen, gav et blandingsresultat med DNA fra minst 4 personer. Typeresultatet ble imidlertid vurdert til at prøven i hovedsak inneholder DNA av samme type som tiltalte. Videre fremgår at tilblandingen, som er i mindre mengder, og fra minst tre personer, er kompleks og ikke egnet for sammenligning med person- eller referanseprøver.
Både vitne politibetjent B og vitne politibetjent E oppgav at leiligheten bar preg av å være en depotleilighet med tanke på salg av større mengder narkotika.
På stuebordet i leiligheten stod en pappeske med lynlås poser. Av beslagsrapporten fremgår at det lå en rød kniv merket Muller på gulvet. B oppgav at det var papir rundt skaftet som om noen har tørket bort fingeravtrykk. I kjøleskapet ble det også funnet en kniv, en isboks som blant annet inneholdt en liten vekt, lynlåsposer, hasj, marihuana og hasj i en lynlåspose. I grønnsaksskuffen ble det funnet marihuana i lynlåsposer. Vekten brukes ifølge B typisk til å veie mindre mengder med narkotika. Lynlåsposer brukes typisk til å fordele narkotikaen med tanke på salg. Det ble funnet et bankkort på gulvet tilhørende en person ved navn F som var en av de siktede i saken, og er venn av tiltalte. Vitne B hadde kjennskap til og tidligere erfaring med både F og tiltalte fra rusmiljøet i Oslo.
B oppgav også at da de kom til leiligheten trodde han først det var politiet som hadde slått inn døren. Det var åpenbart brukt mye makt, og mest sannsynlig rambokk og brekkjern. Dørkarmen hadde store skader. B fikk raskt avkreftet at det var politiet som hadde slått inn døren. Magefølelsen var at noen hadde kommet for å hente noe eller noen og dratt fort. Ting lå rotete til, en skuff i en kommoden i stuen var åpen. De gjenstandene som ble funnet av politiet og som denne tiltalen omfatter var forholdsvis godt gjemt. Vitne politibetjent E bekreftet B forklaring.
I avhør oppgav C at han hadde snakket med tiltalte om hva som hadde skjedd i etterkant av at politiet kom til leiligheten. Tiltalte sa at han tok ansvar for det som var i leiligheten. Han sa at det var narkotika der, men uten å være spesifikk. Tiltalte hadde også sagt at det ble funnet et våpen i leiligheten, men at det ikke tilhørte han. Videre sa C i avhør at alt som var i leiligheten tilhørte tiltalte. I retten oppgav C at enkelte av gjenstandene i leiligheten tilhørte han. Det er ikke gjort funn av gjenstander som tilsier at en person til har bodd i leiligheten.
Til slutt kan nevnes at tiltalte ble domfelt i Oslo tingrett 2019 for oppbevaring og salg av både hasj, marihuana og kokain. Han har således vist et tilsvarende modus tidligere og er godt kjent med miljøet som driver med profittmotivert narkotikavirksomhet.
Oppsummert
Ved vurderingen av skyldspørsmålet, må retten vurdere tiltaltes forklaring opp mot de øvrige bevis i saken, og under hensyntagen til prinsippet om at rimelig tvil skal komme tiltalte til gode. Basert på det samlede bevisbilde, har retten kommet til at tiltaltes forklaring om manglende kunnskap om den mengde kokain som ble funnet i leiligheten kan utelukkes.
Tiltalte bodde i leiligheten i 2-3 uker før 4. september. Det ble funnet brukerutstyr i kjøleskapet, cannabis som var ferdig pakket i lynlåsposer og en eske med lynlåsposer på stuebordet. Siden tiltalte bodde i leiligheten må han etter rettens oppfatning ha vært godt kjent med brukerutstyret og fordelingen av narkotika i mindre mengder i poser som ble oppbevart i leiligheten. Hans kjennskap underbygges også av at det ble funnet kr 50 500 i kontanter i lommen på en nike bukse hvor det ble funnet DNA som i hovedsak var av samme type som tiltalte. Tiltalte har etter rettens kjennskap ingen lovlig inntekt, eller inntekt fra annen virksomhet som tilsier at han skal ha en slik mengde kontanter i bukselommen.
Det er ikke ført bevis for at andre bodde i leiligheten på det aktuelle tidspunktet. Det er heller ingen grunn til å tro at en annen skulle ha lagt kokain i en pose i skittentøyskurven uten at tiltalte har hatt kunnskap om dette. Tiltalte hadde klær i leiligheten som også lå ved siden av skittentøyskurven og ifølge politibetjent B oppi skittentøyskurven. Tiltalte har basert på bevisene i saken i det minste medvirket til oppbevaring ved at han var klar over at kokain i den mengde som ble funnet lå i skittentøyskurven, men likevel lot det ligge.
Videre viser retten til at tiltalte ble dømt for tilsvarende forhold i Oslo tingretts dom 11. april 2019. Dommen er rettskraftig hva gjelder skyldspørsmålet. Domfellelsen gjaldt salg av både marihuana, hasj og kokain, og heleri av utbytte fra narkotikavirksomheten.
Retten finner det på bakgrunn av en samlet vurdering det bevist at tiltalte oppbevarte eller medvirket til å oppbevare den narkotikaen som ble funnet i leiligheten, herunder 44,80 gram cannabisharpiks, 18,62 gram cannabis og 84,08 gram kokain som ble funnet i skittentøyskurve. Han visste at det var en større mengde kokain, og holdt det i det minste for mulig at det var 84,08 gram kokain. Tiltalte valgte likevel å oppbevare eller medvirke til oppbevaringen av stoffet.
Tiltalte har handlet som beskrevet i tiltalen, og han har handlet forsettlig. Overtredelsen er grov særlig sett hen til type stoff og mengde, jf. strl. § 232.
Både de objektive og subjektive vilkår for straff er oppfylt, og tiltalte blir å domfelle for overtredelse av straffeloven 232 første ledd, jf. § 231 første ledd, jf. § 15.
Tiltalte dømmes for overtredelse av straffeloven § 232, jf. 231 første ledd, jf. § 15.
Post II gjelder heleri av kr 55 100, jf. Straffeloven § 332.
Tiltalte har ikke erkjent straffeskyld for heleri av pengene som ble funnet i leiligheten.
Retten har kommet til at tiltalte er skyldig etter tiltalen.
Det fremgår av beslagsrapport at det ble funnet kr 4000 (8 stk. 500 lapper) i en bok på skjenken i stua, 600 kr (12 stk. 50 lapper) i høyre kommodeskuff i stuen, kr 50 500 (fordelt på 4 stk. 100 lapper, 38. stk. 200 lapper, 75 stk. 500 lapper og 5. stuk 1000 lapper i høyre glidelåslomme i Nike bukse strl. Small som lå på gulvet i stuen.
Basert på en samlet vurdering av bevisene i saken har retten funnet det bevist at tiltalte har mottatt eller skaffet seg pengene fra narkotikavirksomhet eller annen straffbar handling. Han var klar over at pengene stammet fra straffbare handlinger.
Som nent har retten funnet det bevist at tiltalte bodde alene i leiligheten i 2-3 uker før 4. september 2021. Tidligere leietaker og venn av tiltalte C var innimellom innom leiligheten.
Pengene som ble funnet i kommodeskuffen (kr 600) lå i en skuff i kommoden hvor det ikke var noe annet. Kr. 50 500 lå i lommen på en nike bukse som retten legger til grunn at tilhørte tiltalte. Det ble funnet DNA på buksen hvor typeresultatet ble vurdert og i hovedsak inneholder DNA av samme type som tiltalte.
Tiltalte oppgav at siden han ikke kan jobbe eller gå på skole i Norge på grunn av manglende oppholdstillatelse. Han har ingen lovlig inntekt i Norge. På spørsmål om hvordan han fikk penger til å leve og bo i Norge oppgav tiltalte slik retten forstod at han hentet artister fra Afrika og arrangerte konserter. Det var imidlertid ingen fremlagte bevis for noen konsertvirksomhet eller inntekter derfra. Retten finner ikke denne forklaringen troverdig, og viser i den forbindelse også til dom fra Oslo tingrett datert 11. april 2019 hvor tiltalte anførte noe av det samme. Tiltalte har derfor ikke hatt lovlige inntekter som tilsvarer det beslag som ble gjort i bukselommen hans og leiligheten for øvrig.
Til slutt viser retten også her til at tiltalte er dømt for tilsvarende forhold ved Oslo datert 11. april 2019. Han har således også tidligere vist tilsvarende modus.
Retten har på bakgrunn av en samlet vurdering funnet det bevist at pengene som ble funnet forskjellige steder i leiligheten, til sammen kr 55 100, stammet fra narkotikavirksomhet eller annen straffbar handling. Pengene er derfor utbytte av straffbare handlinger. Videre har retten funnet det bevist at tiltalte var klar over at pengene stammet fra straffbare handlinger. Han har derfor handlet forsettlig.
Både de objektive og subjektive vilkår for skyld i straffeloven § 332 er oppfylt.
Tiltalte dømmes for post II i tiltalen.
Post III gjelder overtredelse av våpenloven (2018) § 39, jf. § 5 første ledd første punktum, herunder oppbevaring av en funksjonsdyktig pistol av typen Walther P38 kaliber 9 mm (pistolen), uten å ha tillatelse fra politiet.
Pistolen som er omfattet av post III ble funnet i en sort BOSS veske i sengen under overmadrassen på soverommet. Pistolen var et halvautomatisk våpen og inneholdt 8 patroner. Pistolen ble sendt til Kripos for kriminalteknisk undersøkelse 20. september 2021. Konklusjonen var at pistolen var funksjonsdyktig. Videre fremgår av konklusjonen i rapporten at:
Ingen av prosjektilene eller patronhylsene i Kripos' åstedsregister er påvist å stamme fra en patron avfyrt i våpenet.
Våpenet er ikke omhandlet som tapt eller stjålet i politiets registre eller registrert i Nasjonalt våpenregister.
Tiltalte har erkjent at det var hans veske, men at han ikke har puttet pistolen i vesken. Det er ikke funnet DNA spor som knytter tiltalte til pistolen. Han har heller ingen historikk som tilsier at han driver med våpen. Våpenet står således i en noe annen bevistilling enn narkotika og pengene.
Videre oppgav vitne C at «[kallenavn]» hadde sagt til han at det var hans pistol. Retten har som nevnt ovenfor ikke funnet det bevist at det var en person med navn [kallenavn] som hadde tilhold i leiligheten. C sa heller ikke noe om pistolen i avhør, og «[kallenavn]» ble ført omtalt i hovedforhandlingen. Retten finner ikke forklaringen troverdig.
Sett hen til manglende DNA-spor, samt at tiltalte ikke tidligere har noen historikk med bruk av våpen, har retten kommet til at tiltaltes forklaring om manglende kjennskap til våpenet ikke kan utelukkes.
På bakgrunn av en samlet vurdering frifinnes tiltalte for post III i tiltalen.
Tiltalte er 30 år. Han er nå funnet skyldig for grov narkotikaovertredelse og heleri, og retten skal utmåle en straff. Han er tidligere straffedømt for grov narkotikaovertredelse, og heleri.
Tiltalte skal dømmes for oppbevaring eller medvirkning til oppbevaring av 84,08 gram kokain, 44,80 gram cannabisharpiks og 18,62 gram cannabis. Videre skal tiltalte dømmes for heleri av kr 55 100 kroner. Retten vil først vurdere hvilken straff det enkelte forhold tilsier dersom det hadde blitt pådømt isolert og deretter foreta en samlet vurdering. Det vises i den forbindelse til HR-2017-1675-A.
Ved straffeutmålingen skal det særlig legges vekt på type narkotika, mengde og styrkegrad, og hvilken befatning tiltalte har hatt med stoffet.
Når det gjelder oppbevaring av 84,08 gram kokain har aktor anført at riktig utgangspunkt i henhold til rettspraksis er 8-9 måneder fengsel under henvisning til blant annet LB-2009-40185 og LB-2015-105310. I LB-2015-105310 ble en person dømt til fengsle i 7 måneder for oppbevaring av 66 gram kokain. Utgangspunktet var etter lagmannsrettens syn 8-9 måneder i fengsel. Det ble i vurderingen vist til hvilken renhetsgrad stoffet hadde. I LB-2009-40185 la Lagmannsretten til grunn at straffen for oppbevaring av ca. 89 gram kokain som utgangspunkt burde ligge rundt syv måneder i fengsel. Stoffet i den saken hadde meget lav styrkegrad. Lagmannsretten uttalte:
Lagmannsretten legger til grunn at det alminnelige straffenivået for befatning med rundt 90 gram kokain eller amfetamin – som straffutmålingsmessig er likestilt – ligger på fengsel i rundt 9-10 måneder, forutsatt at det dreier seg om normal styrkegrad. Det vises særlig til Rt-2006-1118. Lagmannsretten legger videre til grunn at normal styrkegrad her ligger i intervallet 30 til 50 prosent. I nærværende sak er styrkegraden meget lav, hvilket må gi et ikke ubetydelig utslag i straffen. Det vises i denne sammenheng til Rt-2008-1373.
Lagmannsretten antar at dette forhold isolert sett tilsier at fengselsstraffen burde ligge rundt syv måneder.
Forsvarer er ikke uenig i aktors vurdering av utgangspunkt for straff dersom tiltalte dømmes for forholdet.
I vår sak skal tiltalte dømmes for oppbevaring av 84,08 gram kokain. Det er ikke foretatt noen analyse av stoffets renhetsgrad. Siden retten ikke har kunnskap om renhetsgrad i denne saken legger retten til grunn et straffenivå basert på en lav renhetsgrad. Riktig utgangspunkt for oppbevaring av kokain er derfor etter rettens oppfatning om lag 7 måneder i fengsel.
Straff for oppbevaring av 44,80 gram cannabisharpiks og 18,62 gram cannabis (til sammen 63,42 gram) tilsier i denne saken etter rettens oppfatning en kort ubetinget fengselsstraff og tillegges vekt i skjerpende retning, jf. blant annet LG-2018-99131 [Skal vel være LB-2018-99131, Lovdatas anm.].
En samlet straff for oppbevaring av narkotika er etter rettens oppfatning 8 måneder fengsel.
For heleri av kr 55 100 har aktor oppgitt at riktig utgangspunkt for straff i henhold til rettspraksis er omkring 90 dager fengsel, jf. LA-1996-686. Forsvarer er ikke uenig i utgangspunktet dersom tiltalte dømmes i henhold til tiltalen. I nevnte avgjørelse var heleribeløpet rundt kr 75 000. Det ble idømt samfunnsstraff, men fengselsstraffen ville vært 90 dager som også ble den subsidiære fengselsstraffen.
Retten legger til grunn at straff for heleri dersom forholdet hadde blitt pådømt isolert er fengsel i 90 dager.
Ved straffutmålingen må det i skjerpende retning legges vekt på at det av allmennpreventive grunner må reageres strengt overfor enhver befatning med et så farlig og vanedannende narkotikum som kokain er. Mengden kokain som ble oppbevart tilsvarer mange brukerdoser. Spredningsfaren er derved betydelig.
Videre er det skjerpende at tiltalte for kort tid siden ble dømt for tilsvarende forhold.
Tiltalte har erkjent oppbevaring av cannabis. Erkjennelsen får likevel begrenset betydning i formildende retning da han ikke har erkjent de bærende forholdene for straffeutmålingen. Tilståelsen har ikke hatt en prosessøkonomisk gevinst.
Etter en samlet vurdering av de straffbare forhold tiltalte skal dømmes for, sammenholdt med skjerpende og formildende omstendigheter i saken, mener retten at utgangspunktet for straff for tiltalte er fengsel i 10 måneder.
Det straffbare forholdet ble oppdaget 4. september 2021. Aktor oppgav at det har vært noe liggetid i saken som ikke kan lastes tiltalte, men at det ikke utgjør et brudd på EMK. Utfra bevisføringen i saken synes det som at etterforskningen av saken var mer eller mindre ferdig i slutten av oktober 2021. Retten forstod aktor dithen at lang saksbehandlingstid blant annet skyldtes at våpenanalysen først var ferdig 11. mars 2022. Saken ble deretter stilt i bero, fordi politiet ikke fikk tak i tiltalte før 13. august 2022 hvor han ble pågrepet. Retten legger til grunn at liggetid i saken som ikke kan lastes tiltalte skal kompenseres i form av fradrag i straffen, jf. HR-2016-225-S. Retten mener at et fradrag på om lag 1 måned vil være riktig.
Etter en samlet vurdering av de forhold tiltaltes dømmes for, og hensyntatt skjerpende omstendigheter og fradrag for liggetid, fastsetter retten straffen til fengsl i 9-ni-måneder. Varetekt kommer til fradrag med 3 dager.
Påtalemyndigheten har begjært inndragning av narkotikaen, pengene og skytevåpenet som ble funnet i leiligheten i medhold av straffeloven § 67 og straffeloven § 69.
Narkotikaen inndras i medhold av straffeloven § 69.
Retten har kommet til at pengene som ble funnet i leiligheten er utbytte fra narkotikavirksomhet eller annen straffbar handling. Vilkårene for inndragning etter strl. § 67 er oppfylt. Inndragningen er til fordel for statskassen, jf. straffeloven § 75.
Tiltalte er frifunnet for oppbevaring av skytevåpen uten tillatelse fra politiet. I henhold til straffeloven § 70 kan en ting inndras når det på grunn av tingens art og forholdene for øvrig er en nærliggende fare for at den vil bli gjort til gjenstand for eller brukt ved en straffbar handling.
Det har ikke vært mulig å fastslå hvem pistolen tilhører. Det fremgår av konklusjonen i den kriminaltekniske rapporten fra Kripos at:
Ingen av prosjektilene eller patronhylsene i Kripos' åstedsregister er påvist å stamme fra en patron avfyrt i våpenet.
Våpenet er ikke omhandlet som tapt eller stjålet i politiets registre eller registrert i Nasjonalt våpenregister.
Det er etter rettens oppfatning åpenbart at det er en nærliggende fare for at skytevåpenet kan bli brukt ved en straffbar handling. Vilkårene for inndragning av en Walther P38 kaliber 9 mm pistol i straffeloven § 70 er oppfylt.
Sakskostnader er ikke påstått. Sett hen til opplysninger om tiltaltes økonomiske forhold finner retten ikke grunn til å idømme omkostninger, jf. straffeprosessloven § 437 siste ledd.
Dommen er enstemmig.
DOMSSLUTNING
første ledd, jf. § 231 første ledd, jf. § 15, og straffeloven § 332 til fengsel i 9-ni-måneder jf. straffeloven § 79 bokstav a og b.
Varetekt kommer til fradrag med 3 – tre- dager, jf. straffeloven § 83.