A er født [00.00.2004] og bor i Trondheim.
Ved tiltalebeslutning utferdiget av Politimesteren i Trøndelag 14. oktober 2022 er han satt under tiltale ved Trøndelag tingrett for overtredelse av
Straffeloven § 273for å ha skadet en annens kropp eller helse, gjort en annen fysisk maktesløs eller fremkalt bevisstløshet eller liknende tilstand hos en annen.
Grunnlag:Mandag 23. mai 2022 ca. kl. 19.15 inne i en buss ved i Ilaparken i Trondheim sparket og slo han B med knyttet neve gjentatte ganger på kroppen og i ansiktet, slik at han fikk brudd i øyehulen og brudd i kjevebeinet.
Ved tilleggstiltalebeslutning utferdiget av Politimesteren i Trøndelag 2. desember 2022 er han satt under tiltale ved Trøndelag tingrett for overtredelse av
Vegtrafikkloven § 31 første ledd, jf. § 3for å ha overtrådt bestemmelsen om at enhver skal ferdes hensynsfullt og være aktpågivende og varsom så det ikke kan oppstå fare eller voldes skade og slik at annen trafikk ikke unødig blir hindret eller forstyrret.
Grunnlag:Mandag 25. april 2022 ca. kl. 11.00 i Ilevollen i Trondheim kjørte han en elsparkesykkel. Han var ikke tilstrekkelig oppmerksom på trafikken rundt seg, idet han kjørte på C bakfra på en gangvei, slik at hun falt og pådro seg brudd i håndleddet.
Hovedforhandling ble holdt 21. desember 2022. Tiltalte møtte og erkjente seg ikke skyldig etter tiltalebeslutningene.
Retten mottok forklaring fra 5 vitner, og det ble foretatt slik dokumentasjon som framgår av rettsboken.
Aktor la ned påstand om at tiltalte dømmes i samsvar med tiltalebeslutningene til fengsel i 90 dager som gjøres betinget med en prøvetid på to år, med særvilkår om oppfølgning i konfliktråd med gjennomføringstid på 12 måneder. Videre ble det nedlagt påstand om at tiltalte dømmes til å betale kr 2 619 i skadeserstatning og kr 15 000 i oppreisningserstatning til C innen to uker fra forkynnelsen av dommen.
Forsvarer la ned påstand om at tiltalte frifinnes i straffesaken og for krav om erstatning, subsidiært at han anses på mildeste måte.
Retten finner det bevist utover enhver rimelig tvil at tiltalte, på en buss ved Ila-parken i Trondheim 23. mai 2022 ca. kl. 19.15, sparket og slo B (fornærmede) med knyttet neve gjentatte ganger, slik at han fikk brudd i øyehulen og brudd i kjevebeinet.
Hendelsesforløpet fremgår av en overvåkningsvideo fra bussen. Tiltalte har erkjent voldsutøvelsen og tiltaltes forklaring er langt på vei i samsvar med vitneforklaringene fra fornærmede og hans venn D, som overvar hendelsen.
Retten er sikker på at fornærmede som følge av voldsutøvelsen ble påført en kroppsskade i medhold av straffeloven § 273. Retten har ved denne vurderingen lagt vekt på fornærmedes forklaring, bildene som politiet tok av ansiktet til fornærmede på stedet og legeuttalelsen fra St. Olavs hospital avdeling for øyesykdommer 26. juli 2022, hvor det fremgår at fornærmede ble påført to brudd i ansiktet.
Retten er også overbevist om på at tiltalte forsto at slagene og sparkene mest sannsynlig ville påføre fornærmede en skade. Det er snakk om gjentatte, harde slag, og tiltalte har forklart at han med vilje slo mot fornærmedes ansikt. Skadene fornærmede ble påført er påregnelige ved slik type voldsutøvelse.
Spørsmålet er om tiltalte handlet i nødverge i medhold av straffeloven § 18, slik forsvarer har anført.
I lys av at enhver rimelig tvil skal komme tiltalte til gode, legger retten tiltaltes forklaring om opptakten til voldsutøvelsen til grunn for vurderingen. Tiltalte har forklart at han var på vei hjem med sin søster og kjæreste. Mens han satt på bussen ble han oppmerksom på fornærmede, som han oppfattet at stirret på han og kjæresten hans. Han visste ikke hvem fornærmede var og følte at situasjonen var ubehagelig. Da han skulle gå av bussen, gikk han bort til fornærmede, spurte hva han så på og sa at han skulle slutte å stirre. Fornærmede satt på dette tidspunktet på et sete, mens tiltalte sto i midtgangen ved en utgangsdør. Tiltalte har forklart at han ikke husker hva fornærmede svarte, men at situasjonen gjorde han provosert. Mens tiltalte var på vei av bussen ga han fornærmede et lett dytt. Fornærmede tok da tak i vesten til tiltalte, dro han til seg og slo han med knyttet neve i ansiktet. Dette underbygges også av overvåkningsvideoen. Tiltalte har forklart at det var et hardt slag som gjorde vondt, men at han ikke fikk noen merker av det. Tiltalte responderte ved å utøve den volden som står beskrevet i tiltalen.
Det følger av straffeloven § 18 første ledd at «en handling som ellers ville være straffbar, er lovlig når» den «blir foretatt for å avverge et ulovlig angrep», «ikke går lenger enn nødvendig», og «ikke går åpenbart utover hva som er forsvarlig under hensyn til hvor farlig angrepet er, hva slags interesse som angrepet krenker, og angriperens skyld».
Retten legger til grunn at det forelå et ulovlig angrep, i form av at voldsutøvelsen skjedde som en umiddelbar reaksjon på et knyttneveslag fra fornærmede. At fornærmedes slag skjedde etter at tiltalte hadde dyttet fornærmede, og dermed er en kroppskrenkelse som etter en konkret vurdering kan gjøres straffri etter reglene om provokasjon i straffeloven § 271, endrer ikke vurderingen av at slaget var et ulovlig angrep.
Retten mener imidlertid at tiltalte gikk lenger enn det som var nødvendig. Voldsutøvelsen fra tiltalte var betraktelig mer omfattende og langvarig enn slaget fra fornærmede. Hendelsen skjedde på en buss med mange passasjerer og tiltalte hadde andre alternativer enn å slå og sparke fornærmede gjentatte ganger. Retten viser også til at tiltalte har forklart at han skjønner at han gikk for langt.
Retten kan ikke se at vilkårene i straffeloven § 18 er oppfylt.
De subjektive og objektive vilkårene for straff er oppfylt og tiltalte skal dømmes i medhold av tiltalebeslutningen.
Retten finner det bevist utover enhver rimelig tvil at tiltalte, på tid og sted som står beskrevet i tiltalen, kjørte el-sparkesykkel uten å være tilstrekkelig oppmerksom på trafikken rundt seg. Tiltalte kjørte på C bakfra slik at hun falt og pådro seg brudd i håndleddet.
I bevisvurderingen har retten lagt særlig vekt på politirapport av 19. august 2022 med data fra selskapene som leier ut el-sparkesykler i Trondheim, politibetjent Johannessens forklaring om rapporten, og vitneforklaringene fra C og E.
Retten er sikker på at C ble påkjørt av en el-sparkesykkel. Det vises til hennes forklaring om at hun var på gåtur og at hun ved Nidareid gård ble truffet av noe som gjorde at hun falt forover og i bakken. Foran seg så hun en mann på el-sparkesykkel som delvis hadde mistet balansen. Hun ropte til han og fikk til svar at hun hadde gått i sykkelfeltet. Cs forklaring stemmer overens med forklaringen fra E. E observerte ikke sammenstøtet, men overvar krangelen mellom sparesykkelsjåføren og C like etter kollisjonen. Kollisjonen gjorde at C ble påført et håndleddsbrudd på sin høyre hånd, noe som blant annet fremgår av poliklinisk notat datert 25. april 2022.
Tiltalte har forklart at han ikke kan huske at han har kjørt på noen med sparkesykkel. Retten er imidlertid overbevist om at det var tiltalte som kjørte sparkesykkelen.
Retten legger til grunn at kollisjonen skjedde ca. kl. 11 på formiddagen, slik både E og C har forklart. Det vises særlig til Cs forklaring om at hun ringte datteren sin noen få minutter etter ulykken og til skjermbilde av datterens telefonlogg hvor det fremgår at hun fikk et anrop fra C kl. 11.06.
I politirapporten av 19. august 2022 fremgår det at en bruker registrert på tiltaltes telefonnummer kjørte en el-sparkesykkel fra selskapet Voi til samme tid og på samme sted som kollisjonen skjedde. Sparkesykkelen hadde et kjøremønster som fullt ut samsvarer med forklaringen fra C og E. I politirapporten er det inntatt en tabell som viser sparkesykkelens hastighet på ulike punkter i kjøreruta. Den viser at tiltales sparkesykkel hadde en stopp på over 1 minutt utenfor Nidareid gård da klokka akkurat hadde bikket 11. Etter å ha kjørt en kort strekning stoppet den igjen i 16 sekunder, noe som stemmer overens med vitnenes forklaring om at sjåføren falt av sparkesykkelen kort tid etter han begynte å kjøre igjen. Videre vises det til at sparkesykkelturen endte like utenfor tiltaltes bostedsadresse. Det vises også til at C og E begge har beskrevet at sjåføren var en ung mann med mørke trekk.
Johannessen forklarte at det kun var to andre utleide el-sparkesykler i Trondheim som befant seg i nærheten av Nidareid gård rundt kl. 11 denne dagen. Disse sparkesyklene var låst opp av brukere knyttet til navn som ikke passer med vitnenes forklaring om at sjåføren var en ung mann. De to øvrige sparkesyklene hadde ifølge Johannessen heller ikke et kjøremønster som samsvarer med C og Es vitneforklaringer.
Etter en samlet vurdering av bevisene er ikke retten i tvil om at det var tiltalte som kjørte sparkesykkelen.
Retten er videre overbevist om at tiltalte har kjørt uaktsomt i strid med vegtrafikkloven § 3. Basert på forklaringen fra C og E legger retten til grunn at tiltalte kjørte på fortauet da han traff C. E forklarte at hun ikke ville sett C i bilspeilet så godt som hun gjorde dersom C gikk på sykkelstien, og at C dessuten lå på fortauet da E gikk ut av bilen. Tiltalte skal dermed dømmes for å ha kjørt på C mens han kjørte på fortauet. Retten finner at han med dette har kjørt uaktsomt.
De subjektive og objektive vilkårene for straff er oppfylt og tiltalte skal dømmes i medhold av tilleggstiltalebeslutningen.
Det skal utmåles straff for en kroppsskade og ett tilfelle av uaktsom kjøring.
Ved fastsetting av straffen er det kroppsskaden som får størst betydning.
Strafferammen for overtredelse av straffeloven § 273 er fengsel i inntil seks år. Straffen for kroppsskade er skjerpet i de senere årene. Av forarbeidene til straffeloven fremgår det at straffen for «ordinære» kroppsskader ikke bør ligge under fem måneder ubetinget fengsel, og ikke under seks måneder for grov kroppsskade, jf. Ot.prp.nr.22 (2008–2009). Straffeskjerpelsen var særlig ment å ramme uprovosert vold, utøvd i ruspåvirket tilstand mot tilfeldige personer i det offentlige rom.
Tiltalte skal dømmes for å gjentatte ganger ha sparket og slått med knyttet neve. Fornærmede fikk som følge av voldsbruken brudd i øyehulen og brudd i kjevebeinet. Gjentatte, harde slag mot hodet har et betydelig skadepotensiale. Retten legger til grunn at voldsutøvelsen skjedde etter at fornærmede slo tiltalte og at voldsutøvelsen følgelig ikke ligger i kjerneområdet for straffeskjerpelsen. Det er samtidig skjerpende at volden skjedde på offentlig sted. Det er videre skjerpende at tiltalte har fått påtaleunnlatelse for voldslovbrudd flere ganger tidligere, jf. straffeloven § 79 bokstav b.
Selv om voldsutøvelsen var forårsaket av et ulovlig angrep fra fornærmede, kan ikke retten se at reglene i straffeloven § 80 bokstav d og § 81 bokstav b som åpner for lavere straff eller straffritak for den som har overskredet grensene for nødverge kommer til anvendelse. Retten er av den oppfatning at tiltaltes voldsutøvelse fortsatte etter at en eventuelle nødvergesituasjon var avverget. I et slikt tilfelle kommer ikke bestemmelsene straffeloven i § 80 og § 81 til anvendelse, jf. Magnus Matningsdal, Straffeloven 2005. Lovkommentar, § 80.
Retten mener imidlertid at tiltalte handlet i «berettiget harme» som følge av at fornærmede nettopp hadde slått han, noe som må vektlegges i straffeutmålingen, jf. straffeloven § 80 bokstav e. Ved vurderingen må det samtidig ses hen til at slaget fra fornærmede var framprovosert av et dytt fra tiltalte, på bakgrunn av at tiltalte hadde oppfattet at fornærmede stirret på han. Slaget fra fornærmede kom dermed ikke helt uprovosert.
I lys av skadeomfanget og de øvrige omstendighetene rundt voldsutøvelsen, finner retten at forholdet i utgangspunktet kvalifiserer til ubetinget fengsel i sjiktet mellom 90 – 120 dager.
Når det gjelder den uaktsomme kjøringen, er retten enig med aktor i at dette isolert sett kvalifiserer til betinget fengsel. I skjerpende retning legges det vekt på at tiltalte skal dømmes for å ha kjørt i gangfeltet og at kjøringen har ført til at C ble påført varige skader i høyrehånda.
Retten finner at de to forholdene i tiltalebeslutningene samlet sett kvalifiserer til ubetinget fengsel i rundt 120 dager.
Tiltalte var 17 år på gjerningstidspunktet ved begge hendelsene. Den som er under 18 år på handlingstidspunktet kan bare dømmes til ubetinget fengsel når det er «særlig påkrevd», jf. straffeloven § 33. Retten kan ikke se at fengsling er særlig påkrevd i denne saken.
Retten har kommet til at tiltalte skal dømmes til fengsel som gjøres betinget på særvilkår om at han gjennomfører ungdomsoppfølgning i konfliktrådet, jf. straffeloven § 37, i tråd med aktors påstand.
Tiltalte har fått flere påtaleunnlatelser for voldslovbrudd og har vært underlagt ungdomsoppfølgning fire ganger tidligere. I lys av dette har retten vurdert om vilkårene for å idømme ungdomsstraff er oppfylt, jf. straffeloven § 52 a. Retten har likevel kommet til at tiltalte skal få en ny sjanse til å gjennomføre ungdomsoppfølgning. Friomsorgen har vurdert at tiltalte har hatt en markant positiv utvikling den siste tiden, men at han fortsatt har behov for tett, tverretatlig oppfølgning. Tiltalte samtykker til ungdomsoppfølgning og i personundersøkelse av 4. mai 2022 er det konkludert med at denne reaksjonen vil være godt egnet for han.
Retten er enig med aktor i at det også ved den konkrete utmålingen av den betingede fengselsstraffen må legges vekt på at tiltalte var mindreårig på handlingstidspunktet. Retten har etter en samlet vurdering kommet til at straffen skal settes til 90 dager fengsel som gjøres betinget med en prøvetid på to år. Betinget fengsel gis på det særskilte vilkår at tiltalte gjennomfører ungdomsoppfølgning i konfliktrådet. Varigheten settes til ett år.
Aktor har på vegne av C fremmet et erstatningskrav på kr 2 619, tilsvarende beløpet hun har brukt på legebehandling som følge av hendelsen i tilleggstiltalen. C har fremlagt kvitteringer for å underbygge utgiftene. Retten finner at de materielle vilkårene for erstatning er oppfylt. Det foreligger erstatningsansvar og kravet blir å pådømme.
Aktor har videre nedlagt påstand om at tiltalte dømmes til å betale kr 15 000 i oppreisningserstatning til C, for forholdet i tilleggstiltalebeslutningen.
Etter skadeserstatningsloven § 3-5 første ledd bokstav a kan den som forsettlig eller grovt uaktsomt har voldt skade på person pålegges å betale skadelidte «en slik engangssum som retten finner rimelig til erstatning (oppreisning) for den voldte tort og smerte og for annen krenking eller skade av ikke-økonomisk art». Ved vurderingen av om erstatning skal tilkjennes og ved den konkrete utmålingen skal blant annet handlingens objektive grovhet, arten og omfanget av de påførte skadevirkningene, skadevolders skyld og fornærmedes subjektive opplevelse av skaden viktige momenter. Dette fremgår av Rt-2014-392 avsnitt 29 med videre henvisninger.
Retten finner at tiltalte har handlet grovt uaktsomt. Det vises til at han kjørte med el-sparkesykkel på fortauet og at han kjørte på en fotgjenger bakfra. Grunnvilkåret for erstatningsansvar er følgelig oppfylt. Retten viser videre til at C ble påført en skade i høyrehånda som førte til at hun måtte operere inn en plate i hånda. Hånda hennes har fremdeles ikke blitt bra og skaden preger henne fortsatt i hverdagen.
Retten har etter en samlet vurdering kommet til at tiltalte skal dømmes til å betale oppreisningserstatning og at kr 15 000 er et passende nivå.
Det er ikke lagt ned påstand om sakskostnader og dette idømmes ikke.
Dommen er enstemmig.
DOMSSLUTNING
til fengsel i 90 – nitti – dager.
Fullbyrding av straffen utsettes med en prøvetid på 2 – to – år, jf. straffeloven § 34, og på det særvilkår at domfelte i prøvetiden gjennomfører ungdomsoppfølging i konfliktrådet med gjennomføringstid på 1 – ett – år, jf. straffeloven § 37 første ledd bokstav j. Gjennomføringstiden begynner å løpe fra det er satt et ungdomsstormøte for utarbeidelse av ungdomsplan.
Retten finner det bevist utover enhver rimelig tvil at tiltalte, på en buss ved Ila-parken i Trondheim 23. mai 2022 ca. kl. 19.15, sparket og slo B (fornærmede) med knyttet neve gjentatte ganger, slik at han fikk brudd i øyehulen og brudd i kjevebeinet.
Hendelsesforløpet fremgår av en overvåkningsvideo fra bussen. Tiltalte har erkjent voldsutøvelsen og tiltaltes forklaring er langt på vei i samsvar med vitneforklaringene fra fornærmede og hans venn D, som overvar hendelsen.
Retten er sikker på at fornærmede som følge av voldsutøvelsen ble påført en kroppsskade i medhold av straffeloven § 273. Retten har ved denne vurderingen lagt vekt på fornærmedes forklaring, bildene som politiet tok av ansiktet til fornærmede på stedet og legeuttalelsen fra St. Olavs hospital avdeling for øyesykdommer 26. juli 2022, hvor det fremgår at fornærmede ble påført to brudd i ansiktet.
Retten er også overbevist om på at tiltalte forsto at slagene og sparkene mest sannsynlig ville påføre fornærmede en skade. Det er snakk om gjentatte, harde slag, og tiltalte har forklart at han med vilje slo mot fornærmedes ansikt. Skadene fornærmede ble påført er påregnelige ved slik type voldsutøvelse.
Spørsmålet er om tiltalte handlet i nødverge i medhold av straffeloven § 18, slik forsvarer har anført.
I lys av at enhver rimelig tvil skal komme tiltalte til gode, legger retten tiltaltes forklaring om opptakten til voldsutøvelsen til grunn for vurderingen. Tiltalte har forklart at han var på vei hjem med sin søster og kjæreste. Mens han satt på bussen ble han oppmerksom på fornærmede, som han oppfattet at stirret på han og kjæresten hans. Han visste ikke hvem fornærmede var og følte at situasjonen var ubehagelig. Da han skulle gå av bussen, gikk han bort til fornærmede, spurte hva han så på og sa at han skulle slutte å stirre. Fornærmede satt på dette tidspunktet på et sete, mens tiltalte sto i midtgangen ved en utgangsdør. Tiltalte har forklart at han ikke husker hva fornærmede svarte, men at situasjonen gjorde han provosert. Mens tiltalte var på vei av bussen ga han fornærmede et lett dytt. Fornærmede tok da tak i vesten til tiltalte, dro han til seg og slo han med knyttet neve i ansiktet. Dette underbygges også av overvåkningsvideoen. Tiltalte har forklart at det var et hardt slag som gjorde vondt, men at han ikke fikk noen merker av det. Tiltalte responderte ved å utøve den volden som står beskrevet i tiltalen.
Det følger av straffeloven § 18 første ledd at «en handling som ellers ville være straffbar, er lovlig når» den «blir foretatt for å avverge et ulovlig angrep», «ikke går lenger enn nødvendig», og «ikke går åpenbart utover hva som er forsvarlig under hensyn til hvor farlig angrepet er, hva slags interesse som angrepet krenker, og angriperens skyld».
Retten legger til grunn at det forelå et ulovlig angrep, i form av at voldsutøvelsen skjedde som en umiddelbar reaksjon på et knyttneveslag fra fornærmede. At fornærmedes slag skjedde etter at tiltalte hadde dyttet fornærmede, og dermed er en kroppskrenkelse som etter en konkret vurdering kan gjøres straffri etter reglene om provokasjon i straffeloven § 271, endrer ikke vurderingen av at slaget var et ulovlig angrep.
Retten mener imidlertid at tiltalte gikk lenger enn det som var nødvendig. Voldsutøvelsen fra tiltalte var betraktelig mer omfattende og langvarig enn slaget fra fornærmede. Hendelsen skjedde på en buss med mange passasjerer og tiltalte hadde andre alternativer enn å slå og sparke fornærmede gjentatte ganger. Retten viser også til at tiltalte har forklart at han skjønner at han gikk for langt.
Retten kan ikke se at vilkårene i straffeloven § 18 er oppfylt.
De subjektive og objektive vilkårene for straff er oppfylt og tiltalte skal dømmes i medhold av tiltalebeslutningen.
Retten finner det bevist utover enhver rimelig tvil at tiltalte, på tid og sted som står beskrevet i tiltalen, kjørte el-sparkesykkel uten å være tilstrekkelig oppmerksom på trafikken rundt seg. Tiltalte kjørte på C bakfra slik at hun falt og pådro seg brudd i håndleddet.
I bevisvurderingen har retten lagt særlig vekt på politirapport av 19. august 2022 med data fra selskapene som leier ut el-sparkesykler i Trondheim, politibetjent Johannessens forklaring om rapporten, og vitneforklaringene fra C og E.
Retten er sikker på at C ble påkjørt av en el-sparkesykkel. Det vises til hennes forklaring om at hun var på gåtur og at hun ved Nidareid gård ble truffet av noe som gjorde at hun falt forover og i bakken. Foran seg så hun en mann på el-sparkesykkel som delvis hadde mistet balansen. Hun ropte til han og fikk til svar at hun hadde gått i sykkelfeltet. Cs forklaring stemmer overens med forklaringen fra E. E observerte ikke sammenstøtet, men overvar krangelen mellom sparesykkelsjåføren og C like etter kollisjonen. Kollisjonen gjorde at C ble påført et håndleddsbrudd på sin høyre hånd, noe som blant annet fremgår av poliklinisk notat datert 25. april 2022.
Tiltalte har forklart at han ikke kan huske at han har kjørt på noen med sparkesykkel. Retten er imidlertid overbevist om at det var tiltalte som kjørte sparkesykkelen.
Retten legger til grunn at kollisjonen skjedde ca. kl. 11 på formiddagen, slik både E og C har forklart. Det vises særlig til Cs forklaring om at hun ringte datteren sin noen få minutter etter ulykken og til skjermbilde av datterens telefonlogg hvor det fremgår at hun fikk et anrop fra C kl. 11.06.
I politirapporten av 19. august 2022 fremgår det at en bruker registrert på tiltaltes telefonnummer kjørte en el-sparkesykkel fra selskapet Voi til samme tid og på samme sted som kollisjonen skjedde. Sparkesykkelen hadde et kjøremønster som fullt ut samsvarer med forklaringen fra C og E. I politirapporten er det inntatt en tabell som viser sparkesykkelens hastighet på ulike punkter i kjøreruta. Den viser at tiltales sparkesykkel hadde en stopp på over 1 minutt utenfor Nidareid gård da klokka akkurat hadde bikket 11. Etter å ha kjørt en kort strekning stoppet den igjen i 16 sekunder, noe som stemmer overens med vitnenes forklaring om at sjåføren falt av sparkesykkelen kort tid etter han begynte å kjøre igjen. Videre vises det til at sparkesykkelturen endte like utenfor tiltaltes bostedsadresse. Det vises også til at C og E begge har beskrevet at sjåføren var en ung mann med mørke trekk.
Johannessen forklarte at det kun var to andre utleide el-sparkesykler i Trondheim som befant seg i nærheten av Nidareid gård rundt kl. 11 denne dagen. Disse sparkesyklene var låst opp av brukere knyttet til navn som ikke passer med vitnenes forklaring om at sjåføren var en ung mann. De to øvrige sparkesyklene hadde ifølge Johannessen heller ikke et kjøremønster som samsvarer med C og Es vitneforklaringer.
Etter en samlet vurdering av bevisene er ikke retten i tvil om at det var tiltalte som kjørte sparkesykkelen.
Retten er videre overbevist om at tiltalte har kjørt uaktsomt i strid med vegtrafikkloven § 3. Basert på forklaringen fra C og E legger retten til grunn at tiltalte kjørte på fortauet da han traff C. E forklarte at hun ikke ville sett C i bilspeilet så godt som hun gjorde dersom C gikk på sykkelstien, og at C dessuten lå på fortauet da E gikk ut av bilen. Tiltalte skal dermed dømmes for å ha kjørt på C mens han kjørte på fortauet. Retten finner at han med dette har kjørt uaktsomt.
De subjektive og objektive vilkårene for straff er oppfylt og tiltalte skal dømmes i medhold av tilleggstiltalebeslutningen.
Det skal utmåles straff for en kroppsskade og ett tilfelle av uaktsom kjøring.
Ved fastsetting av straffen er det kroppsskaden som får størst betydning.
Strafferammen for overtredelse av straffeloven § 273 er fengsel i inntil seks år. Straffen for kroppsskade er skjerpet i de senere årene. Av forarbeidene til straffeloven fremgår det at straffen for «ordinære» kroppsskader ikke bør ligge under fem måneder ubetinget fengsel, og ikke under seks måneder for grov kroppsskade, jf. Ot.prp.nr.22 (2008–2009). Straffeskjerpelsen var særlig ment å ramme uprovosert vold, utøvd i ruspåvirket tilstand mot tilfeldige personer i det offentlige rom.
Tiltalte skal dømmes for å gjentatte ganger ha sparket og slått med knyttet neve. Fornærmede fikk som følge av voldsbruken brudd i øyehulen og brudd i kjevebeinet. Gjentatte, harde slag mot hodet har et betydelig skadepotensiale. Retten legger til grunn at voldsutøvelsen skjedde etter at fornærmede slo tiltalte og at voldsutøvelsen følgelig ikke ligger i kjerneområdet for straffeskjerpelsen. Det er samtidig skjerpende at volden skjedde på offentlig sted. Det er videre skjerpende at tiltalte har fått påtaleunnlatelse for voldslovbrudd flere ganger tidligere, jf. straffeloven § 79 bokstav b.
Selv om voldsutøvelsen var forårsaket av et ulovlig angrep fra fornærmede, kan ikke retten se at reglene i straffeloven § 80 bokstav d og § 81 bokstav b som åpner for lavere straff eller straffritak for den som har overskredet grensene for nødverge kommer til anvendelse. Retten er av den oppfatning at tiltaltes voldsutøvelse fortsatte etter at en eventuelle nødvergesituasjon var avverget. I et slikt tilfelle kommer ikke bestemmelsene straffeloven i § 80 og § 81 til anvendelse, jf. Magnus Matningsdal, Straffeloven 2005. Lovkommentar, § 80.
Retten mener imidlertid at tiltalte handlet i «berettiget harme» som følge av at fornærmede nettopp hadde slått han, noe som må vektlegges i straffeutmålingen, jf. straffeloven § 80 bokstav e. Ved vurderingen må det samtidig ses hen til at slaget fra fornærmede var framprovosert av et dytt fra tiltalte, på bakgrunn av at tiltalte hadde oppfattet at fornærmede stirret på han. Slaget fra fornærmede kom dermed ikke helt uprovosert.
I lys av skadeomfanget og de øvrige omstendighetene rundt voldsutøvelsen, finner retten at forholdet i utgangspunktet kvalifiserer til ubetinget fengsel i sjiktet mellom 90 – 120 dager.
Når det gjelder den uaktsomme kjøringen, er retten enig med aktor i at dette isolert sett kvalifiserer til betinget fengsel. I skjerpende retning legges det vekt på at tiltalte skal dømmes for å ha kjørt i gangfeltet og at kjøringen har ført til at C ble påført varige skader i høyrehånda.
Retten finner at de to forholdene i tiltalebeslutningene samlet sett kvalifiserer til ubetinget fengsel i rundt 120 dager.
Tiltalte var 17 år på gjerningstidspunktet ved begge hendelsene. Den som er under 18 år på handlingstidspunktet kan bare dømmes til ubetinget fengsel når det er «særlig påkrevd», jf. straffeloven § 33. Retten kan ikke se at fengsling er særlig påkrevd i denne saken.
Retten har kommet til at tiltalte skal dømmes til fengsel som gjøres betinget på særvilkår om at han gjennomfører ungdomsoppfølgning i konfliktrådet, jf. straffeloven § 37, i tråd med aktors påstand.
Tiltalte har fått flere påtaleunnlatelser for voldslovbrudd og har vært underlagt ungdomsoppfølgning fire ganger tidligere. I lys av dette har retten vurdert om vilkårene for å idømme ungdomsstraff er oppfylt, jf. straffeloven § 52 a. Retten har likevel kommet til at tiltalte skal få en ny sjanse til å gjennomføre ungdomsoppfølgning. Friomsorgen har vurdert at tiltalte har hatt en markant positiv utvikling den siste tiden, men at han fortsatt har behov for tett, tverretatlig oppfølgning. Tiltalte samtykker til ungdomsoppfølgning og i personundersøkelse av 4. mai 2022 er det konkludert med at denne reaksjonen vil være godt egnet for han.
Retten er enig med aktor i at det også ved den konkrete utmålingen av den betingede fengselsstraffen må legges vekt på at tiltalte var mindreårig på handlingstidspunktet. Retten har etter en samlet vurdering kommet til at straffen skal settes til 90 dager fengsel som gjøres betinget med en prøvetid på to år. Betinget fengsel gis på det særskilte vilkår at tiltalte gjennomfører ungdomsoppfølgning i konfliktrådet. Varigheten settes til ett år.
Aktor har på vegne av C fremmet et erstatningskrav på kr 2 619, tilsvarende beløpet hun har brukt på legebehandling som følge av hendelsen i tilleggstiltalen. C har fremlagt kvitteringer for å underbygge utgiftene. Retten finner at de materielle vilkårene for erstatning er oppfylt. Det foreligger erstatningsansvar og kravet blir å pådømme.
Aktor har videre nedlagt påstand om at tiltalte dømmes til å betale kr 15 000 i oppreisningserstatning til C, for forholdet i tilleggstiltalebeslutningen.
Etter skadeserstatningsloven § 3-5 første ledd bokstav a kan den som forsettlig eller grovt uaktsomt har voldt skade på person pålegges å betale skadelidte «en slik engangssum som retten finner rimelig til erstatning (oppreisning) for den voldte tort og smerte og for annen krenking eller skade av ikke-økonomisk art». Ved vurderingen av om erstatning skal tilkjennes og ved den konkrete utmålingen skal blant annet handlingens objektive grovhet, arten og omfanget av de påførte skadevirkningene, skadevolders skyld og fornærmedes subjektive opplevelse av skaden viktige momenter. Dette fremgår av Rt-2014-392 avsnitt 29 med videre henvisninger.
Retten finner at tiltalte har handlet grovt uaktsomt. Det vises til at han kjørte med el-sparkesykkel på fortauet og at han kjørte på en fotgjenger bakfra. Grunnvilkåret for erstatningsansvar er følgelig oppfylt. Retten viser videre til at C ble påført en skade i høyrehånda som førte til at hun måtte operere inn en plate i hånda. Hånda hennes har fremdeles ikke blitt bra og skaden preger henne fortsatt i hverdagen.
Retten har etter en samlet vurdering kommet til at tiltalte skal dømmes til å betale oppreisningserstatning og at kr 15 000 er et passende nivå.
Det er ikke lagt ned påstand om sakskostnader og dette idømmes ikke.
Dommen er enstemmig.
DOMSSLUTNING
til fengsel i 90 – nitti – dager.
Fullbyrding av straffen utsettes med en prøvetid på 2 – to – år, jf. straffeloven § 34, og på det særvilkår at domfelte i prøvetiden gjennomfører ungdomsoppfølging i konfliktrådet med gjennomføringstid på 1 – ett – år, jf. straffeloven § 37 første ledd bokstav j. Gjennomføringstiden begynner å løpe fra det er satt et ungdomsstormøte for utarbeidelse av ungdomsplan.