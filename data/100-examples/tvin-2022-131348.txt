A er tidligere hjemmelshaver av Snekkerveien 2-4, gnr. 15 bnr. 3 i Nesodden kommune («Eiendommen»). Det har vært en rekke ulovlige byggetiltak som kommunen har forfulgt jf. pbl. § 32-1 første ledd. Enkelte av disse er rettet og kommunen har mottatt dokumentasjon på dette. Den løpende tvangsmulkten og tvisten knytter seg til en glassveranda oppført på hovedbygningens nordside og en innsatt glassdør på stallens fasade mot sjøen. Glassverandaen er ikke i henholdt til dispensasjon og tiltalte og glassdøren er ikke omsøkt, slik at begge deler er i strid med plan- og bygningsloven. Dette er ikke omtvistet.
Kommunen sendte forhåndsvarsel om pålegg om retting av glassveranda og glassdør, samt ileggelse av tvangsmulkt til A den 23. juli 2019. Frist for retting ble satt til 20. august 2019. Det fremgår av varselet at kommunen må underrettes skiftelig når tiltakene er rettet.
Den 4. september 2019 fattet kommunen vedtak om pålegg om retting, som ble sendt til A samme dato. Av pålegget fremgikk følgende:
Vedtak: Pålegg om retting 
Kommunen pålegger deg å rette innen 3.10.2019, jf. Plan- og bygningsloven (pbl.) § 32-3. Dette innebærer å:
Pålegg kan tinglyses som en heftelse på eiendommen, jf. pbl. § 32-3 siste ledd.
Kommunen må underrettes skriftlig når forholdet er rettet.
Vedtaket om pålegg om retting ble påklaget av A v/advokat Amundsen. Fylkesmannen stadfestet imidlertid vedtaket datert 4. september 2019 i vedtak av 19. mai 2020.
Deretter fattet kommunen vedtak om ileggelse av tvangsmulkt, sendt til A v/advokat Amundsen den 29. juli 2020. Frist for retting ble fastsatt til 26. august 2020 og det fremgikk følgende om ileggelsen av tvangsmulkt:
Vedtak:Ileggelse av tvangsmulkt
Det ilegges en løpende tvangsmulkt som nevnt i punktene under dersom tiltaket ikke er rettet innen gitt frist, jf. pbl. § 32-7:
Vi gjør oppmerksom på at det er du selv som har ansvaret for å gi kommunen beskjed om at pålegget er fulgt og tiltaket er rettet.
A anmodet i e-post om utsatt frist, og i brev av 13. august 2020 utsatte kommunen fristen for retting til 23. september 2020.
Kommunen sendte deretter påminnelse om pålegg av retting og melding om påløpt tvangsmulkt til A den 9. oktober 2020. A svarte i e-post den 12. oktober 2020 at tiltaket ble meldt rettet til kommunen «for 14 dager siden. Det er sendt mail. om dette». Tre dager senere svarte saksbehandler i kommunen, Mari V. Sundet, at kommunen ikke kunne se å ha mottatt e-post om dette, og ba igjen om at A sendte dokumentasjon.
Da kommunen ikke mottok noe ytterligere fra A ble det den 3. november og den 18. desember 2020 sendt ytterligere påminnelser om pålegget og melding om påløpt tvangsmulkt.
Den 22. januar 2021 sendte A e-post til kommunen med innholdet: «Hei Vi klager på deres tilsendte fakt. da tiltaket ble ferdig meldt pr. mail. 12.10.20. Se vedlagt mail». Vedlagt e-posten fulgte nevnte e-post datert 12. oktober 2020 om at tiltaket var meldt rettet for 14 dager siden og at det var sendt e-post om dette. Den nevnte eposten som skulle ha vært sendt rundt 28. september 2020 var ikke vedlagt. Derimot var det vedlagt en e-postkorrespondanse mellom advokat Rune Mykkeltvedt og Bård Amundsen i anledning en tvist mellom A og de nye eierne av eiendommen. I vedlagt e-post fra Mykkeltvedt til Amundsen den 13. september 2020 fremgår følgende:
B/C har i dag mottatt melding fra A om at det i morgen «noe ut på dagen» vil kommehåndverkere for å utbedre glassdør på stallen og glassverandaen. Dette er verken i overensstemmelse med kravet om at det på forhånd må presenteres en plan for utførelsen, eller B/Cs behov for varsel i tilstrekkelig tid til å kunne innrette seg, slik dette fremgår av vår e-post av 17. august 2020.
Vi ber om at det før håndverkerne kommer gis:
I e-poster av 28. januar og 21. februar 2021 stiller A og hans ektefelle, D, igjen spørsmål om fakturaene om tvangsmulkt. De klager her på fakturaene og spør hva de knytter seg til. Det gjentas også at de har meldt inn med dokumentasjon det som skulle gjøres ferdig på eiendommen, og at tvangsmulkt derfor ikke godkjennes.
Kommunen svarte i brev av 23. februar at «Vi har ikke mottatt underretning om at pålegget er etterkommet med redegjørelse og bildedokumentasjon», samt ga en redegjørelse for den til da påløpte tvangsmulkten. Det ble også gjentatt at «Vi ber om at dere sender oss redegjørelse og bildedokumentasjon for at pålegget om retting er etterkommet, i tillegg til underretningen om at pålegget er etterkommet».
Den 4. mars 2021 sendte A e-post med vedlagte bilder og dokumenter som skulle dokumentere de utførte arbeidene. Det ble i e-posten gjentatt at dette tidligere var meldt inn og at arbeidene var ferdige 22. september 2020. Som vedlegg fulgte A sin epost av 12. oktober 2020 samt bilder av SMS-korrespondanse mellom A og det som i ettertid er opplyst å være ansatte snekkere. Bildene var av noe dårlig kvalitet og uten forklarende tekst, men viser at glassverandaen er gjort mindre med noe gjenstående arbeid i området rundt glassverandaen. Videre var det vedlagt bilder av glassverandaen slik den var da pålegget om retting ble sendt, med inntegnede streker, som formodentlig viste hvor stor del som måtte fjernes. Det var også vedlagt bilde av en dør på vegg, også denne uten forklarende tekst.
Kommunen besvarte dette i brev av 16.03.2021 hvor det blant annet fremgår følgende:
«Det vises til e-post fra deg datert 04.03.2021 hvor det ble oversendt bilder og dokumentasjon på utførte arbeider. Du skriver at dette ble meldt inn tidligere til kommunen, og at arbeidene var ferdigstilt den 22.09.2020. Vi mottok en e-post fra deg den 12.10.2020 hvor det stod at arbeidene var blitt rettet for «14 dager siden» og at det hadde blitt sendt inn mail om dette. Vi svarte den 15.10.2020 at vi ikke kunne se at kommunen hadde mottatt e-post om dette og hvor vi ba om at du sendte oss dokumentasjon for dette. Dokumenter som er vedlagt siste e-post fra deg den 04.03.2021 tilfører ikke saken noe ny informasjon (SMS/MMS som ikke er korrespondanse med kommunen, tidligere nevnte e poster og bilder, e-poster om fakturaer/tvangsmulkt). Vi kan heller ikke se at bildedokumentasjonen viser at arbeidene er helt ferdigstilt.
Vi kan fremdeles ikke se at det foreligger dokumentasjon som tilsier at kommunen skulle ha mottatt redegjørelse og bildokumentasjon i tråd med pålegget om retting innenfor fristen slik du anfører.
Vi ber om at du dokumenterer for når du eventuelt sendte dette til oss, eller at du dokumenterer når dette ble rettet. Dersom du har sendt oss en e-post om dette bør det være en enkel sak å videresende en tidligere sendt e-post.
For å imøtekomme pålegget om retting ber vi om at dere sender oss redegjørelse og bildedokumentasjon for at pålegget om retting er etterkommet, i tillegg til underretningen om at pålegget er etterkommet.»
Tilsvarende ble gjentatt i nytt brev fra kommunen den 3. mai 2022.
Saken ble deretter bragt inn for Forliksrådet, og det ble avholdt rettsmøte og avsagt dom fra Forliksrådet den 23. august 2022, med følgende domsslutning:
Forliksrådet begrunnet avgjørelsen med følgende:
«Forliksrådet mener at klagemotpart har sendt inn dokumentasjon til saksbehandler i kommunen på at feilene er rettet opp innen fristen som kommunen satte til 23.09.2020. Det at kommunen ikke har journalført denne dokumentasjonen, og ikke reist ut på befaring er dårlig oppfølgning og rutiner av kommunen. All mailkorrespondanse burde saksbehandler i kommunen journalført. Forliksrådet mener at klagemotpart har retter opp i feilene på eiendommen innen fristen kommunen har gitt, i tillegg har klagemotpart rettet opp feil fra forrige eier av eiendommen som kommunen hadde godkjent fra før. Forliksrådet mener at klagemotpart ikke kan lastes for at kommunen har dårlige rutiner på journalføring av mailer, og klagemotpart frifinnes.»
Stevning ble deretter sendt til Vestre Innlandet tingrett den 15. september 2022 og rettsmøte til sluttbehandling ble avholdt 5. januar 2023. Kommunenes partsrepresentant, Madeleine Salveson, og A avga partsforklaringer. Det ble avhørt ett vitne og foretatt slik dokumentasjon som fremgår av rettsboken.
Forliksrådet har ved sin avgjørelse lagt til et faktum som ikke er bevist. Kommunen har ikke mottatt underretning med redegjørelse og bildedokumentasjon fra A som tilsier at pålegget om retting av de ulovlige byggetiltakene på gnr. 15 bnr. 3 er etterkommet innen fastsatt frist for retting.
Kommunen er lovpålagt å forfølge ulovligheter, jf. pbl. § 32-1, og ulovlighetene skal forfølges ovenfor den som er ansvarlig for disse, her A, jf. pbl. § 32-2. Ulovlighetene på eiendommene er her fulgt opp i tråd med gjeldene regelverk. Det er A, som ansvarlig, som er ansvarlig for å dokumentere ovenfor kommunen når de ulovlige byggetiltakene er retten, noe som gjentatte ganger er presisert i brev til A.
Uten nærmere redegjørelse og bildedokumentasjon på at forholdene er rettet har kommunen ikke rutine for å befare eiendommen. En slik befaring er ikke lovpålagt, og dersom kommunen befarer eiendommer før de har mottatt dokumentasjon på retting, vil det normalt sett medføre mye merarbeid ved at det blir behov for flere befaringer.
Det fremsatte kravet består av tvangsmulkt for perioden 24. september til 18. desember 2020, totalt kr. 172 000. Selv om tvangsmulkten i realiteten fortsatt løper, anses denne summen forholdsmessig sett i lys av at det er tale om en tomt i strandsonen, samt at kommunen har brukt mye ressurser på saken. Ved avslutning av saken vil forholdsmessigheten vurderes konkret.
Forliksrådets dom er korrekt. Det ble sendt bilder av det ferdige arbeidet innen fristen. Grunnen til at det ikke har vært mulig å fremlegge dokumentasjon på dette er at dokumentasjonen ble sendt direkte til kommunens mail fra en skanner. Uansett må kommunen være mer løsningsorientert enn det de har vært i dette tilfellet. A har flere ganger bedt kommunen komme på befaring for at de på den måten selv skulle kunne bevitne at pålegget om retting var gjennomført på korrekt vis. I stedet har kommunen ikke foretatt seg annet enn å sende nye fakturaer.
Nesodden kommune har fått medhold fullt ut, og har i utgangspunktet rett til å få dekket sine sakskostnader, jf. tvisteloven § 20-2 første ledd. Retten kan ikke se at det foreligger tungtveiende grunner som gjør det rimelig å gjøre helt eller delvis unntak fra utgangspunktet, jf. § 20-2 tredje ledd.
Tvisteloven § 10-5 inneholder imidlertid en begrensning for deknings av sakskostnader i småkravsaker, slik at det kun er partenes reise, rettsgebyr og bevisføring som kan dekkes. I tillegg skal sakskostnader til rettshjelp dekkes, men kun med inntil 20 prosent av sakens tvistesum, jf. bestemmelsens andre ledd.
Kommunen har inngitt sakskostnadsoppgave på totalt kr. 31 935, hvorav kr. 2 935 er rettsgebyr, jf. rettsgebyrloven § 8 åttende ledd. Kostnadene er innenfor de begrensninger tvl. § 10-5 oppstiller og kravet fremstår som rimelig og nødvendig jf. tvl. § 20-5. Sakskostnader tilkjennes i overenstemmelse med dette.
Dommen er ikke avsagt innen lovens frist. Grunnen er stor arbeidsmengde.
DOMSSLUTNING
Innledningsvis bemerkes at retten finner at vilkårene i tvisteloven § 10-1 annet ledd bokstav a) er tilstede og at saken skal behandles etter reglene for småkravsprosess.
I småkravsaker gjelder særskilte regler med hensyn til hvilket krav som stilles til dommens utforming og innhold. Ifølge tvisteloven § 10-4 fjerde ledd skal dommen kort forklare hva saken gjelder, gjengi partenes påstander og påstandsgrunnlag, samt redegjøre for de momenter som retten har lagt avgjørende vekt på. Det er i bestemmelsens andre punktum presisert at tvisteloven § 19-6 fjerde og femte ledd ikke gjelder.
Spørsmålet retten skal ta stilling til er om kommunen har krav på påløpt og fakturert tvangsmulkt fra A som følge av manglende innsending av dokumentasjon på at forholdene er rettet. Det bemerkes at retten ikke skal ta stilling til kravets størrelse, forholdsmessigheten eller hvorvidt det opprinnelig var tale om ulovlige forhold.
Kommunen har plikt til å forfølge overtredelser av plan- og bygningslovens bestemmelser, jf. pbl. § 32-1. Dersom det foreligger slike overtredelser anses dette som ulovlige forhold, og kommunen kan da gi pålegg om retting og fastsette tvangsmulkt. Slikt pålegg rettes til, og tvangsmulkt ilegges, den ansvarlige, jf. pbl. §§ 32-3 og 32-5. I dette tilfellet er det A, som eier av eiendommen, som er den ansvarlige. Den ansvarlige skal varsles før pålegg gir eller tvangsmulkt vedtas, og skal gis anledning til å uttale seg, jf. pbl. § 32-2.
Retten finner det ikke tvilsomt at kommunen har fulgt fremgangsmåten etter plan- og bygningsloven. Tvangsmulkten løper da så lenge de ulovlige forholdet varer, og når forholdet er rettet kan kommunen velge å nedsette eller frafalle ilagt tvangsmulkt, jf. § 32-5 annet ledd.
Hensynet bak kommunens mulighet til å ilegge tvangsmulkt er at det gir en motiverende effekt for den ansvarlige til å rette opp det ulovlige forholdet. Kommunen har således ingen direkte hjemmel for å ilegge eller la en tvangsmulkt løpe etter at det ulovlige forholdet er rettet.
Der er imidlertid den ansvarlig, her A, som plikter å godtgjøre at pålegget er oppfylt ved å underrette kommunen om og når det skjer. Dersom kommunen finner det godtgjort, opphører mulkten å løpe fra den dag oppfyllelse skjedde, se Odd Jarl Pedersen mfl., Plan- og bygningsrett, del II, 3. utgave, 2018 s. 670.
Spørsmålet retten må ta stilling til er om A på tilstrekkelig måte har godtgjort at pålegget er oppfylt.
Ved tingrettens behandling av spørsmålet hadde A enda ikke utarbeidet noen tydelig redegjørelse med bilder av det arbeidet han har utført for å rette ulovlighetene. Retten finner likevel ikke grunn til å betvile at arbeidene rent faktisk er utført. Retten viser her til at A for retten dokumenterte korrespondanse han hadde hatt med ulike arbeidere, korrespondanse med nåværende eiers advokat, samt bilder, som i lys av A forklaring, syns å vise at arbeidene er utført. I lys av at det nå er en annen familie som bor der, finner retten heller ikke grunn til å betvile at arbeidene er ferdigstilt. Det er imidlertid vanskelig for retten si noe om når arbeidet var ferdig.
På tross av dette er det ikke dokumentert at det på noe tidspunkt er sendt en klargjørende redegjørelse over de utførte arbeidene til kommunen. A hadde frist til 23. september 2020 for å rette tiltakene. Den første eposten kommunen mener å ha mottatt om ferdigstillelse fra A var 12. oktober 2020, med henvisning til at tiltaket var meldt rettet for 14 dager siden. Ved denne eposten var det ingen vedlegg. På tross av flere purringer fra kommunen sendte A først den 22. januar 2020 en epost med vedlegg. Ingen av disse vedleggene dokumenterte imidlertid arbeidet som A mente var gjort. Bildene A mente skulle dokumentere arbeidet ble først oversendt kommunen i epost den 4. mars 2021, men heller ikke da men noen nærmere beskrivelse av hva de ulike bildene var ment å vise. Det eneste A har vist til som forklarer kort hvilke arbeider som er gjort er en epost fra 3. mai 2022 som er sendt fra A til ham selv.
Kommunen har i flere av brevene til A presisert at A måtte sende skriftlig underretning til kommunen når forholdet ble rettet, og at denne underretningen måtte inneholde en redegjørelse for at forholdet er rettet og bildedokumentasjon. Videre at saken kun ville bli avsluttet etter mottak av dokumentasjon på at pålegget var fulgt. Dersom A oversendte dokumentasjon og redegjørelse innen fristen, burde han enkelt kunne oversende dette på nytt da det ble klart at kommunen ikke hadde mottatt den første påståtte oversendelsen. Det ble likevel ikke oversendt bilder før 4. mars 2021.
Det er A som må ha bevisbyrden for at han sendte den påståtte eposten innen fristen, og retten kan ikke se at han har møtt denne bevisbyrden.
Retten kan ikke se at det er forhold som gjorde det vanskelig for A å dokumentere arbeidene for kommunen. For det første han han tidligere innsendt tilstrekkelig dokumentasjon i andre ulovlighetssaker, og for det andre så er han selv styreleder i Br. Bastiansen VVS/Bygg Entreprenør AS, og må i forlengelsen av det antas å ha noe mer kjennskap til plan- og bygningslovens regler enn andre privatpersoner.
Retten finner grunn til å bemerke at kommunen ikke har noen plikt til å foreta løpende befaringer på eiendommer som er ilagt pålegg om retting. Dersom kommunen skulle vært ansvarlig for å undersøke hvorvidt ethvert pålegg var fulgt, uten at det først er inngitt redegjørelse fra den ansvarlige, ville kommunens arbeidsbyrde øke vesentlig. Slik retten ser det bør likevel kommunen strekke seg noe lengre i særlige tilfeller der det syns forholdvis klart at pålegget er fulgt opp, men der den ansvarlige ikke syns å evne å inngi tilstrekkelig redegjørelse for dette. Ettersom tvangsmulkten her kun gjelder en periode på tre måneder, og Hestenes først flere måneder etter den siste perioden faktisk sendte inn bilder til kommunen, finner ikke retten grunn til å gå nærmere inn på dette her.
Retten finner det etter dette klart at A ikke har oppfylt sin plikt om å godtgjøre at pålegget er fulgt. Han er derfor pliktig å betale tvangsmulkt for perioden 24. september til 8. oktober 2020, 9. oktober til 1. november 2020 og 2. november til 18. desember 2020, totalt kr. 172 000.
Forsinkelsesrente løper fra forfall for hver enkelt faktura. Det innebærer at det løper forsinkelsesrente på kr. 30 000 fra 25.11.2020, på kr. 48 000 fra 25.11.2020 og på kr. 94 000 fra 25.01.2021.
Kommunen har i videre lagt ned påstand om at A dømmes til å betale kommunens tidligere omkostninger på kr. 961.
Retten har forstått påstanden slik at dette gjelder erstatning for utenrettslig inndriving. Slike ksotnader er ikke å anse som sakskostnader, og må dermed tas med som et eget krav. Vilkårene for erstatning av slike utgifter er regulert i inkassoloven kapittel VI. Det følger av inkassoloven § 17 at skyldneren plikter å erstatte fordringshaverens nødvendige kostnader ved utenrettslig inndriving. Ingen av unntakene i andre til fjerde ledd er aktuelle, og kommunen har krav på å få disse kostnadene dekket.
Etter dette dømmes A til å betale til Nesodden kommune kr. 172 000 med tillegg av lovens forsinkelsesrente fra opprinnelig forfall til betaling skjer, samt kr. 961.
Nesodden kommune har fått medhold fullt ut, og har i utgangspunktet rett til å få dekket sine sakskostnader, jf. tvisteloven § 20-2 første ledd. Retten kan ikke se at det foreligger tungtveiende grunner som gjør det rimelig å gjøre helt eller delvis unntak fra utgangspunktet, jf. § 20-2 tredje ledd.
Tvisteloven § 10-5 inneholder imidlertid en begrensning for deknings av sakskostnader i småkravsaker, slik at det kun er partenes reise, rettsgebyr og bevisføring som kan dekkes. I tillegg skal sakskostnader til rettshjelp dekkes, men kun med inntil 20 prosent av sakens tvistesum, jf. bestemmelsens andre ledd.
Kommunen har inngitt sakskostnadsoppgave på totalt kr. 31 935, hvorav kr. 2 935 er rettsgebyr, jf. rettsgebyrloven § 8 åttende ledd. Kostnadene er innenfor de begrensninger tvl. § 10-5 oppstiller og kravet fremstår som rimelig og nødvendig jf. tvl. § 20-5. Sakskostnader tilkjennes i overenstemmelse med dette.
Dommen er ikke avsagt innen lovens frist. Grunnen er stor arbeidsmengde.
DOMSSLUTNING