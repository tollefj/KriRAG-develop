Nedenfor fremstilles det faktum som ikke er bestridt av partene og som retten legger til grunn for sin videre behandling.
16. september 2020 ble B oppringt av noen som utga seg for å jobbe i BankID. B oppga koder til sin nettbank og 17. september ble han svindlet for kr 3,9 millioner. Pengene ble overført til en konto tilhørende C. Kr 780 000 ble samme dag overført fra Cs konto til DNB-kontoen tilhørende A. Samme dag ble kr 779 800 sendt videre fra As konto til 5 ulike kontoer, ved 8 ulike overføringer.
Overføringene fra As konto ble gjort ved bruk av As mobiltelefon. For å kunne gjennomføre transaksjonene ble det benyttet As BankID.
Bedrageriet ble anmeldt og politiet igangsatte etterforskning. I begynnelsen av desember 2020 gikk A i politiavhør. I slutten av februar 2022 innhentet politiet teknisk informasjon fra DNB rundt overføringene fra As konto.
Politiet har valgt å reise tiltale mot A separat fra det øvrige sakskomplekset. Øvrige involverte straffeforfølges parallelt.
A forklarer at han 16. september var sammen med vennen sin D. De var på [sted] stasjon og hadde god tid. De traff E/F G som A gjenkjente. A kjente Gs far.
G sa han hadde problemer med kjæresten og hadde ikke tilgang til hverken nøkkel eller mobiltelefon. Han spurte om å låne As telefon. A lot ham låne telefonen. A ga ham pin-koden til telefonen for at G skulle kunne åpne skjermlåsen. Pin-koden til telefonen var den samme koden som A bruker til BankID. A ble spurt om han hadde DNB-konto. Lånet pågikk i ca 30 minutter og A og D lot G få litt tid for seg selv. A og D gikk derfor til Narvesen. Deretter spurte G om As kontonummer og telefonnummer, for å overføre penger som takk. G fikk disse opplysningene. D fikk overlevert Gs hettegenser.
Dagen etter var A hjemme hos D. De spilte Fifa sammen. Ca kl 12 dukket G opp. Han kom fordi han kjente en person som oppholdt seg i underetasjen til samme enebolig. G ba om å få hettegenseren sin tilbake. Videre spurte G om å få låne As mobiltelefon enda en gang. A lot ham låne telefonen. G brukte da telefonen og gikk rundt i huset. Telefonen gikk frem og tilbake mellom A og G. Dette pågikk i noen timer. As bankkort var festet til mobiltelefonen hans.
Samme dag, eller dagen etter, oppdaget A at det hadde vært ført inn kr 780 000 på hans konto og at pengene var ført videre. A ringte DNB og politiet et par dager eller en uke etter hendelsen. Han kom ikke gjennom til politiet så han ga opp. DNB sa de skulle sende A noen dokumenter. Disse har ikke A sett siden han ikke har tilgang til sin DNB-innboks som ble sperret.
For å dømme noen til straff må retten finne det bevist utover enhver rimelig og fornuftig tvil at tiltalte har handlet i strid med en straffebestemmelse. Det skal ses bort fra teoretisk og oppkonstruert tvil. Det skal gjøres en samlet vurdering av alle fremlagte bevis. Påtalemyndigheten har bevisbyrden. Uskyldspresumsjonen innebærer bl.a. at dersom det ikke finnes tilstrekkelig sterke holdepunkter for at tiltaltes forklaring er uriktig, må denne legges til grunn.
Retten finner det bevist utover enhver rimelig tvil at A har forholdt seg slik beskrevet i tiltalen. A var 17. september 2022 klar over at han mottok og midlertidig oppbevarte kr 780 000 på hans konto, før han deretter utførte åtte overføringer til fem andre kontoer som samlet utgjorde kr 779 800. Retten er overbevist om at A minst holdt det som overveiende sannsynlig at pengene stammet fra en straffbar handling.
Straffeloven § 337 første ledd bokstav a omhandler hvitvasking og rammer den som «yter bistand til å sikre utbyttet av en straffbar handling for en annen». Slik bistand kan være å oppbevare eller å overføre et utbytte fra straffbar handling. Med henvisning til avsnittet ovenfor mener retten at As handlinger dekker gjerningsbeskrivelsen, samt at han har handlet forsettlig. Med henvisning til utbyttets størrelse, finner retten at hvitvaskingen er grov, jf. straffeloven § 338 første ledd.
Etter dette skal A dømmer i henhold til tiltalen.
Etter en samlet vurdering av momentene nedenfor fester ikke retten lit til As forklaring.
For det første inneholder As forklaring tilfeldigheter som trekker i retning av at den er oppdiktet: As pinkode til mobiltelefonen var tilfeldigvis den samme som hans BankID. A og D traff tilfeldigvis på G i [sted], noe som seg selv ikke er påfallende. Men det blir påfallende når de tilfeldigvis påtraff G, angivelig en perifer bekjent, hjemme hos D dagen etter [sted]-treffet.
For det andre fremstår det usannsynlig at A ville lånt bort mobiltelefonen sin til en person han kun perifert skal ha kjent til:
For det tredje fremstår det usannsynlig at G ville tatt den risiko å overføre kr 780 000 til A, uten at A var med på det. As forklaring innebærer at G risikerte å miste pengene. A kunne ha sagt at nok var nok, at han skulle videre e.l., og at G måtte tilbakelevere mobiltelefonen. G kunne da ha blitt stoppet midt i operasjonen, for eksempel like etter at pengene var overført til As konto, men ikke ført videre.
For det fjerde finner retten det usannsynlig at A kun var en perifer bekjent og at A ikke kjente til Gs modus. Det fremstår mer sannsynlig at A var kjente G og at det er lett å skylde på G siden han nå befinner seg utenfor Norge og utenfor politiets kontroll. I dom avsag 06.09.21 av Ringerike, Asker og Bærum tingrett fremkommer det på s. 4 at A kjørte til København i oktober 2020 for å få en bil reparert, etter avtale med G. As forklaring i vår sak, at han ble lurt inn i alvorlig kriminalitet av G, passer dårlig med at han en måned senere fulgte opp med en avtale om å reparere en bil. Reparasjonsavtalen med G førte ifølge nevnte dom at bilen ble stjålet fra A. Det er påfallende at A skal ha blitt lurt to ganger av G.
For det femte fremstår As forklaring som tilpasset opplysningene han har fått presentert. I politiavhøret forklarte han seg om hendelsen i [sted] som han da fortalte at fant sted på gjerningsdatoen. Først i As rettslige forklaring forteller han om treffet med G dagen etter. Han endrer da [sted]-treffet fra 17. til 16. september. A forklarer at han i politiavhøret ikke husket treffet hjemme hos D. For retten fremstår det meget spesielt at A i politiavhør i desember 2020 hadde glemt at han traff G to dager på rad. For retten fremstår det mer sannsynlig at As forklaring er tilpasset DNBs opplysninger i saken om at overføringene fant sted over en tidsperiode på ca fire timer. [sted]-treffet på 30 minutter passer ikke med en slik tidsangivelse. A fikk tilgang til disse DNB-opplysningene etter politiavhøret.
Når retten ikke kan stole på As forklaring, har retten sett hen til øvrige bevis i saken. Etter rettens vurdering trekker disse samlet sett i retning av at A har forhold seg slik beskrevet i tiltalen.
Den aktuelle DNB-kontoen tilhører A. Aktiviteten på kontoen skjedde fra As mobiltelefon. Det er A som har tilgang til sin egen bankkonto og mobiltelefon. Bruk av bankkontoen krever en rekke personlige innloggingsopplysninger, herunder en personlig pin-kode. Denne pin-koden er vanligvis kun kjent for innehaveren, med bakgrunn i at en rekke juridiske og økonomiske handlinger, av stor betydning, kan legitimeres ved bruk av koden. Det er ingen opplysninger om at øvrige personer skal ha misbrukt As konto, ei heller hans mobiltelefon. Retten kan etter dette ikke se andre muligheter enn at det var A som utførte aktuelle overføringer.
Et ytterligere moment, uten avgjørende betydning, er at to overføringer ble gjort til H. A ble i mars 2021 observert av politiet i samme bil med H. Det er således tenkelig at A og H kjente hverandre også på gjerningstidspunktet. En av overføringene til H var på kr 78 000, noe som er forenlig med en provisjon på 10%, noe som antas å ikke være uvanlig i hvitvaskingssaker.
Enda et ytterligere moment, dette også uten avgjørende betydning, er at A ikke anmeldte saken til politiet. A forklarer at han prøvde å ringe politiet, men at han ikke kom gjennom. Dessuten antok A at det kun var snakk om en overføringsfeil som var rettet. Retten finner det vanskelig å vektlegge denne forklaringen til As fordel. Det fremstår naturlig at en som oppdager å være involvert i så store overføringer setter av tid til å komme gjennom til politiet, eventuelt møter opp på politistasjonen. A ble sperret ute fra sin DNB-konto i etterkant, noe som tilsier at det var snakk om annet enn feil som ble rettet. Utesperringen taler også for at A hadde interesse av å renvaske seg i form av en politianmeldelse.
Grov hvitvasking straffes med fengsel inntil 6 år. Straffens lengde avhenger av lovbruddets straffverdighet, noe som bl.a. omfatter hvilken rolle hvitvaskeren har hatt i det store bilde, jf. Ot.prp.nr.22 (2008–2009) punkt 8.7.3.4. Hvilken type kriminalitet pengene stammer fra har også betydning, samt hyppighet og hvorvidt tiltalte har hatt et eget utbytte. Retten kan ikke se at vår sak peker seg nevneverdig ut i relasjon til disse momentene. Det veiledende i denne saken er beløpets størrelse.
I HR-2022-1320-A medførte grov hvitvasking av noe over kr 600 000 fengsel i seks til syv måneder. I HR-2022-1319-A medførte heleri av noe over kr 1,2 millioner fengsel i noe over ett år. Lovbruddene i disse sakene hadde imidlertid pågått over flere måneder og ved flere anledninger, i motsetning til i vår sak. I LA-2020-132146 var det snakk om hvitvasking av kr 628 000. Saken er sammenlignbar med vår sak og retten viser til s. 5:
«Ved straffutmålingen for hvitvasking er verdiene tiltalte har hatt befatning med av sentral betydning. Overtredelsen er subsumert som grov, og må medføre ubetinget fengsel av noe lengde. Utbyttet stammet fra en alvorlig straffbar handling. Selv om tiltalte den gang ikke hadde konkret kunnskap om primærlovbruddet utbyttet stammet fra, var hans hvitvasking et viktig og nødvendig ledd for at de som sto bak bedrageriet mot C skulle få hånd om utbyttet. Allmennpreventive hensyn gjør seg sterkt gjeldende. Ut over det som gjør overtredelsen grov, foreligger ikke skjerpende omstendigheter.
Lagmannsretten finner at riktig utgangspunkt for straff er fengsel i overkant av seks måneder.»
Etter dette finner retten at et passende utgangspunkt for As straff er fengsel i overkant av 7 måneder.
Saken har blitt gammel, noe som medfører en påkjenning for A. Det har gått over to år siden lovbruddet. Det gikk godt over et år fra avhøret av A og til det ble gjort ytterligere etterforskningsskritt. Grunnen til at det har tatt tid er delvis fordi As sak inngår i et stort sakskompleks. Retten har imidlertid ingen opplysninger om sakskomplekset og hvilken etterforskning som der har vært nødvendig. Retten må derfor legge til grunn at politiets inaktivitet har vært på rundt et år.
Slik liggetid skal kompenseres, jf straffeloven § 78 bokstav e. Det skal også nevnes at tingretten har brukt for lang tid på å beramme saken. Tiltalebeslutning ble utferdiget og oversendt retten i slutten av mai 2022. Liggetiden er således godt over et år.
Medregnet saksbehandlingstiden reduseres straffen til seks måneder.
Det skal nå avsies en tilleggsdom etter straffeloven § 82. Første og annet ledd lyder (rettens utheving):
«Ved domfellelse for forhold begått før dommen i en annen sak avsies det tilleggsdom for disse forholdene når alle forholdene kunne vært pådømt samtidig. § 31 annet ledd og tredje ledd annet og tredje punktum gjelder ikke.
Ved straffutmålingen gjelder § 79 tilsvarende. Det skal tas hensyn til hva en passende straff ville vært ved samtidig pådømmelse, og den samlede straffen må ikke være strengere enn om alle forholdene hadde vært pådømt samtidig.»
Aktors påstand er at det nå skal avsies en tilleggsdom til:
Med henvisning til at det benyttes entall i straffeloven § 82, kan ikke retten se at det er anledning til å avsi tilleggsdom til flere tidligere dommer. Slik retten leser § 82 må det velges ut én dom («referansedom») som det avsies tilleggsdom til.
Retten kan ikke se at det skal avsies en tilleggsdom til forelegget. Forelegget er ikke en dom etter § 82.
For retten kan det synes at Oslo-dommen burde vært en tilleggsdom til Bærums-dommen. Dette fordi voldshendelsene i førstnevnte fant sted et par uker før sistnevnte. Retten kan ikke se at det nå er mulig å reparere dette, ettersom Oslo-dommen er rettskraftig. Det bemerkes for øvrig at dersom Oslo-dommen hadde vært en tilleggsdom, ville det ikke fått nevneverdig utslag for straffutmålingen.
Retten har vært noe i tvil om hvilken dom som nå skal være referansedom, altså Bærums- eller Oslo-dommen. Dersom § 82 hadde vært anvendt i Oslo-dommen, ville referansedommen i vår sak vært Bærums-dommen. Men siden slikt ikke ble gjort, finner retten grunn til å benytte Oslo-dommen som referansedom. Det gir A det gunstigste resultatet, herunder en større «kvantumsrabatt», jf. nedenfor.
Avsigelse av tilleggsdom innebærer at det fastsettes en tilleggsstraff. Det ligger i begrepet at denne straffen kommer i tillegg til den straff som tidligere er utmålt. Det er altså ikke en straff som legger sammen straffene i de to avgjørelsene.
En tilleggsstraff vil ta opp i seg en en kantumsrabatt, jf. § 82 annet ledd, jf. § 79 bokstav a.
Dersom vår sak og Oslo-dommen hadde vært pådømt samtidig, er retten av den oppfatning at samlet straff ville vært åtte måneder fengsel. A ble i Oslo-dommen dømt til 120 dager fengsel. Det gjenstår da 4 måneder som han nå skal dømmes til å sone. Tiden fastsettes i dager, jf. straffeloven § 31 tredje ledd.
Dommen er enstemmig.
DOMSSLUTNING
A, født [00.00.1997], dømmes for overtredelse av straffeloven § 338 første ledd, jf. § 337 første ledd, til fengsel i 120 dager.
Straffen er tilleggsstraff til Oslo tingretts dom av 22. mars 2022, jf. straffeloven § 82.
Nedenfor fremstilles det faktum som ikke er bestridt av partene og som retten legger til grunn for sin videre behandling.
16. september 2020 ble B oppringt av noen som utga seg for å jobbe i BankID. B oppga koder til sin nettbank og 17. september ble han svindlet for kr 3,9 millioner. Pengene ble overført til en konto tilhørende C. Kr 780 000 ble samme dag overført fra Cs konto til DNB-kontoen tilhørende A. Samme dag ble kr 779 800 sendt videre fra As konto til 5 ulike kontoer, ved 8 ulike overføringer.
Overføringene fra As konto ble gjort ved bruk av As mobiltelefon. For å kunne gjennomføre transaksjonene ble det benyttet As BankID.
Bedrageriet ble anmeldt og politiet igangsatte etterforskning. I begynnelsen av desember 2020 gikk A i politiavhør. I slutten av februar 2022 innhentet politiet teknisk informasjon fra DNB rundt overføringene fra As konto.
Politiet har valgt å reise tiltale mot A separat fra det øvrige sakskomplekset. Øvrige involverte straffeforfølges parallelt.
A forklarer at han 16. september var sammen med vennen sin D. De var på [sted] stasjon og hadde god tid. De traff E/F G som A gjenkjente. A kjente Gs far.
G sa han hadde problemer med kjæresten og hadde ikke tilgang til hverken nøkkel eller mobiltelefon. Han spurte om å låne As telefon. A lot ham låne telefonen. A ga ham pin-koden til telefonen for at G skulle kunne åpne skjermlåsen. Pin-koden til telefonen var den samme koden som A bruker til BankID. A ble spurt om han hadde DNB-konto. Lånet pågikk i ca 30 minutter og A og D lot G få litt tid for seg selv. A og D gikk derfor til Narvesen. Deretter spurte G om As kontonummer og telefonnummer, for å overføre penger som takk. G fikk disse opplysningene. D fikk overlevert Gs hettegenser.
Dagen etter var A hjemme hos D. De spilte Fifa sammen. Ca kl 12 dukket G opp. Han kom fordi han kjente en person som oppholdt seg i underetasjen til samme enebolig. G ba om å få hettegenseren sin tilbake. Videre spurte G om å få låne As mobiltelefon enda en gang. A lot ham låne telefonen. G brukte da telefonen og gikk rundt i huset. Telefonen gikk frem og tilbake mellom A og G. Dette pågikk i noen timer. As bankkort var festet til mobiltelefonen hans.
Samme dag, eller dagen etter, oppdaget A at det hadde vært ført inn kr 780 000 på hans konto og at pengene var ført videre. A ringte DNB og politiet et par dager eller en uke etter hendelsen. Han kom ikke gjennom til politiet så han ga opp. DNB sa de skulle sende A noen dokumenter. Disse har ikke A sett siden han ikke har tilgang til sin DNB-innboks som ble sperret.
For å dømme noen til straff må retten finne det bevist utover enhver rimelig og fornuftig tvil at tiltalte har handlet i strid med en straffebestemmelse. Det skal ses bort fra teoretisk og oppkonstruert tvil. Det skal gjøres en samlet vurdering av alle fremlagte bevis. Påtalemyndigheten har bevisbyrden. Uskyldspresumsjonen innebærer bl.a. at dersom det ikke finnes tilstrekkelig sterke holdepunkter for at tiltaltes forklaring er uriktig, må denne legges til grunn.
Retten finner det bevist utover enhver rimelig tvil at A har forholdt seg slik beskrevet i tiltalen. A var 17. september 2022 klar over at han mottok og midlertidig oppbevarte kr 780 000 på hans konto, før han deretter utførte åtte overføringer til fem andre kontoer som samlet utgjorde kr 779 800. Retten er overbevist om at A minst holdt det som overveiende sannsynlig at pengene stammet fra en straffbar handling.
Straffeloven § 337 første ledd bokstav a omhandler hvitvasking og rammer den som «yter bistand til å sikre utbyttet av en straffbar handling for en annen». Slik bistand kan være å oppbevare eller å overføre et utbytte fra straffbar handling. Med henvisning til avsnittet ovenfor mener retten at As handlinger dekker gjerningsbeskrivelsen, samt at han har handlet forsettlig. Med henvisning til utbyttets størrelse, finner retten at hvitvaskingen er grov, jf. straffeloven § 338 første ledd.
Etter dette skal A dømmer i henhold til tiltalen.
Etter en samlet vurdering av momentene nedenfor fester ikke retten lit til As forklaring.
For det første inneholder As forklaring tilfeldigheter som trekker i retning av at den er oppdiktet: As pinkode til mobiltelefonen var tilfeldigvis den samme som hans BankID. A og D traff tilfeldigvis på G i [sted], noe som seg selv ikke er påfallende. Men det blir påfallende når de tilfeldigvis påtraff G, angivelig en perifer bekjent, hjemme hos D dagen etter [sted]-treffet.
For det andre fremstår det usannsynlig at A ville lånt bort mobiltelefonen sin til en person han kun perifert skal ha kjent til:
For det tredje fremstår det usannsynlig at G ville tatt den risiko å overføre kr 780 000 til A, uten at A var med på det. As forklaring innebærer at G risikerte å miste pengene. A kunne ha sagt at nok var nok, at han skulle videre e.l., og at G måtte tilbakelevere mobiltelefonen. G kunne da ha blitt stoppet midt i operasjonen, for eksempel like etter at pengene var overført til As konto, men ikke ført videre.
For det fjerde finner retten det usannsynlig at A kun var en perifer bekjent og at A ikke kjente til Gs modus. Det fremstår mer sannsynlig at A var kjente G og at det er lett å skylde på G siden han nå befinner seg utenfor Norge og utenfor politiets kontroll. I dom avsag 06.09.21 av Ringerike, Asker og Bærum tingrett fremkommer det på s. 4 at A kjørte til København i oktober 2020 for å få en bil reparert, etter avtale med G. As forklaring i vår sak, at han ble lurt inn i alvorlig kriminalitet av G, passer dårlig med at han en måned senere fulgte opp med en avtale om å reparere en bil. Reparasjonsavtalen med G førte ifølge nevnte dom at bilen ble stjålet fra A. Det er påfallende at A skal ha blitt lurt to ganger av G.
For det femte fremstår As forklaring som tilpasset opplysningene han har fått presentert. I politiavhøret forklarte han seg om hendelsen i [sted] som han da fortalte at fant sted på gjerningsdatoen. Først i As rettslige forklaring forteller han om treffet med G dagen etter. Han endrer da [sted]-treffet fra 17. til 16. september. A forklarer at han i politiavhøret ikke husket treffet hjemme hos D. For retten fremstår det meget spesielt at A i politiavhør i desember 2020 hadde glemt at han traff G to dager på rad. For retten fremstår det mer sannsynlig at As forklaring er tilpasset DNBs opplysninger i saken om at overføringene fant sted over en tidsperiode på ca fire timer. [sted]-treffet på 30 minutter passer ikke med en slik tidsangivelse. A fikk tilgang til disse DNB-opplysningene etter politiavhøret.
Når retten ikke kan stole på As forklaring, har retten sett hen til øvrige bevis i saken. Etter rettens vurdering trekker disse samlet sett i retning av at A har forhold seg slik beskrevet i tiltalen.
Den aktuelle DNB-kontoen tilhører A. Aktiviteten på kontoen skjedde fra As mobiltelefon. Det er A som har tilgang til sin egen bankkonto og mobiltelefon. Bruk av bankkontoen krever en rekke personlige innloggingsopplysninger, herunder en personlig pin-kode. Denne pin-koden er vanligvis kun kjent for innehaveren, med bakgrunn i at en rekke juridiske og økonomiske handlinger, av stor betydning, kan legitimeres ved bruk av koden. Det er ingen opplysninger om at øvrige personer skal ha misbrukt As konto, ei heller hans mobiltelefon. Retten kan etter dette ikke se andre muligheter enn at det var A som utførte aktuelle overføringer.
Et ytterligere moment, uten avgjørende betydning, er at to overføringer ble gjort til H. A ble i mars 2021 observert av politiet i samme bil med H. Det er således tenkelig at A og H kjente hverandre også på gjerningstidspunktet. En av overføringene til H var på kr 78 000, noe som er forenlig med en provisjon på 10%, noe som antas å ikke være uvanlig i hvitvaskingssaker.
Enda et ytterligere moment, dette også uten avgjørende betydning, er at A ikke anmeldte saken til politiet. A forklarer at han prøvde å ringe politiet, men at han ikke kom gjennom. Dessuten antok A at det kun var snakk om en overføringsfeil som var rettet. Retten finner det vanskelig å vektlegge denne forklaringen til As fordel. Det fremstår naturlig at en som oppdager å være involvert i så store overføringer setter av tid til å komme gjennom til politiet, eventuelt møter opp på politistasjonen. A ble sperret ute fra sin DNB-konto i etterkant, noe som tilsier at det var snakk om annet enn feil som ble rettet. Utesperringen taler også for at A hadde interesse av å renvaske seg i form av en politianmeldelse.
Grov hvitvasking straffes med fengsel inntil 6 år. Straffens lengde avhenger av lovbruddets straffverdighet, noe som bl.a. omfatter hvilken rolle hvitvaskeren har hatt i det store bilde, jf. Ot.prp.nr.22 (2008–2009) punkt 8.7.3.4. Hvilken type kriminalitet pengene stammer fra har også betydning, samt hyppighet og hvorvidt tiltalte har hatt et eget utbytte. Retten kan ikke se at vår sak peker seg nevneverdig ut i relasjon til disse momentene. Det veiledende i denne saken er beløpets størrelse.
I HR-2022-1320-A medførte grov hvitvasking av noe over kr 600 000 fengsel i seks til syv måneder. I HR-2022-1319-A medførte heleri av noe over kr 1,2 millioner fengsel i noe over ett år. Lovbruddene i disse sakene hadde imidlertid pågått over flere måneder og ved flere anledninger, i motsetning til i vår sak. I LA-2020-132146 var det snakk om hvitvasking av kr 628 000. Saken er sammenlignbar med vår sak og retten viser til s. 5:
«Ved straffutmålingen for hvitvasking er verdiene tiltalte har hatt befatning med av sentral betydning. Overtredelsen er subsumert som grov, og må medføre ubetinget fengsel av noe lengde. Utbyttet stammet fra en alvorlig straffbar handling. Selv om tiltalte den gang ikke hadde konkret kunnskap om primærlovbruddet utbyttet stammet fra, var hans hvitvasking et viktig og nødvendig ledd for at de som sto bak bedrageriet mot C skulle få hånd om utbyttet. Allmennpreventive hensyn gjør seg sterkt gjeldende. Ut over det som gjør overtredelsen grov, foreligger ikke skjerpende omstendigheter.
Lagmannsretten finner at riktig utgangspunkt for straff er fengsel i overkant av seks måneder.»
Etter dette finner retten at et passende utgangspunkt for As straff er fengsel i overkant av 7 måneder.
Saken har blitt gammel, noe som medfører en påkjenning for A. Det har gått over to år siden lovbruddet. Det gikk godt over et år fra avhøret av A og til det ble gjort ytterligere etterforskningsskritt. Grunnen til at det har tatt tid er delvis fordi As sak inngår i et stort sakskompleks. Retten har imidlertid ingen opplysninger om sakskomplekset og hvilken etterforskning som der har vært nødvendig. Retten må derfor legge til grunn at politiets inaktivitet har vært på rundt et år.
Slik liggetid skal kompenseres, jf straffeloven § 78 bokstav e. Det skal også nevnes at tingretten har brukt for lang tid på å beramme saken. Tiltalebeslutning ble utferdiget og oversendt retten i slutten av mai 2022. Liggetiden er således godt over et år.
Medregnet saksbehandlingstiden reduseres straffen til seks måneder.
Det skal nå avsies en tilleggsdom etter straffeloven § 82. Første og annet ledd lyder (rettens utheving):
«Ved domfellelse for forhold begått før dommen i en annen sak avsies det tilleggsdom for disse forholdene når alle forholdene kunne vært pådømt samtidig. § 31 annet ledd og tredje ledd annet og tredje punktum gjelder ikke.
Ved straffutmålingen gjelder § 79 tilsvarende. Det skal tas hensyn til hva en passende straff ville vært ved samtidig pådømmelse, og den samlede straffen må ikke være strengere enn om alle forholdene hadde vært pådømt samtidig.»
Aktors påstand er at det nå skal avsies en tilleggsdom til:
Med henvisning til at det benyttes entall i straffeloven § 82, kan ikke retten se at det er anledning til å avsi tilleggsdom til flere tidligere dommer. Slik retten leser § 82 må det velges ut én dom («referansedom») som det avsies tilleggsdom til.
Retten kan ikke se at det skal avsies en tilleggsdom til forelegget. Forelegget er ikke en dom etter § 82.
For retten kan det synes at Oslo-dommen burde vært en tilleggsdom til Bærums-dommen. Dette fordi voldshendelsene i førstnevnte fant sted et par uker før sistnevnte. Retten kan ikke se at det nå er mulig å reparere dette, ettersom Oslo-dommen er rettskraftig. Det bemerkes for øvrig at dersom Oslo-dommen hadde vært en tilleggsdom, ville det ikke fått nevneverdig utslag for straffutmålingen.
Retten har vært noe i tvil om hvilken dom som nå skal være referansedom, altså Bærums- eller Oslo-dommen. Dersom § 82 hadde vært anvendt i Oslo-dommen, ville referansedommen i vår sak vært Bærums-dommen. Men siden slikt ikke ble gjort, finner retten grunn til å benytte Oslo-dommen som referansedom. Det gir A det gunstigste resultatet, herunder en større «kvantumsrabatt», jf. nedenfor.
Avsigelse av tilleggsdom innebærer at det fastsettes en tilleggsstraff. Det ligger i begrepet at denne straffen kommer i tillegg til den straff som tidligere er utmålt. Det er altså ikke en straff som legger sammen straffene i de to avgjørelsene.
En tilleggsstraff vil ta opp i seg en en kantumsrabatt, jf. § 82 annet ledd, jf. § 79 bokstav a.
Dersom vår sak og Oslo-dommen hadde vært pådømt samtidig, er retten av den oppfatning at samlet straff ville vært åtte måneder fengsel. A ble i Oslo-dommen dømt til 120 dager fengsel. Det gjenstår da 4 måneder som han nå skal dømmes til å sone. Tiden fastsettes i dager, jf. straffeloven § 31 tredje ledd.
Dommen er enstemmig.
DOMSSLUTNING
A, født [00.00.1997], dømmes for overtredelse av straffeloven § 338 første ledd, jf. § 337 første ledd, til fengsel i 120 dager.
Straffen er tilleggsstraff til Oslo tingretts dom av 22. mars 2022, jf. straffeloven § 82.