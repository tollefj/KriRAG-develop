Lørdag 30 april 2022 hadde tiltalte drukket alkohol gjennom hele dagen. Han hadde drukket øl og brennevin. Ca. kl 1730 – 1800 drakk tiltalte en øl og la seg til å sove. Tiltalte våknet på natten og fant ut at han ikke hadde røyk. Han bestemte seg da for å kjøre og kjøpe røyk. Ca kl 0400 kjørte han fra sin bolig i [adresse], ut på E39, stanset ved Ulvegjelet, og kjørte videre til Mandal sentrum. Politiet fikk melding om kjøringen fra en person som oppfattet det som promillekjøring. Ca kl 0430 stoppet en politipatrulje tiltalte i Endresens gate 4 i Mandal sentrum. Han førte da en personbil med registreringsnummer [kjennemerke]. Det var gode kjøreforhold; bar vei og lite trafikk.
Politiet bad tiltalte om å oppgi personalia, men han nektet. Politibetjent B forklarte tiltalte at han var pliktig til å oppgi personalia for politiet og konsekvensen av å ikke opplyse dette. Tiltalte fortsatte å nekte å oppgi personalia.
Politiet oppfattet tiltalte som beruset og tiltalte ble bedt om å ta en alkotest. Tiltalte nektet.Han ble fremstilt for blodprøvetaking på legevakten i Halseveien 5 i Mandal ca kl 0445. Tiltalte nektet å samarbeide til blodprøvetaking og var hissig og oppfarende. Politibetjentene på stedet måtte ha bistand av ytterligere en patrulje for å få gjennomført blodprøvetakingen. Tiltalte uttalte til politibetjent B og politioverbetjent C at de var «hestkuker», «klovner» og «som den russiske mafia». I tråd med politibetjent B sin forklaring, legger retten til grunn at tiltalte kalte dem «hestkuk» minst fem ganger i løpet av halvannen time på legevakta. B forklarte at tiltalte så rett på dem da han kalte dem «hestkuk» og sa det med en sint og aggressiv stemme. Uttalelsene kom i forbindelse med at han ble bedt om å oppgi personalia og samarbeide om blodprøvetakingen eller når de prøvde å spørre ham om noe. Retten legger dette til grunn.
Etter at det kom enda en politipatrulje til legevakten, ble det tatt blodprøver kl 0521 og 0522.
Av analyseresultat fra Oslo Universitetssykehus fremgår at tiltalte hadde en alkoholkonsentrasjon i blodet på 1,76 promille.
Ved bevisvurderingen er særlig vektlagt forklaringen til politibetjent B, fremlagte analyseresultat og tiltaltes forklaring.
Tiltalte erkjente i retten straffeskyld for kjøring i påvirket tilstand og at han nektet å oppgi personalia til politiet. Han erkjente ikke straffeskyld for å ha sagt til polititjenestemennene at de var hestkuker. Under hans rettslige forklaring, forklarte han at han kan ha sagt det, men at han ikke husker det. I politiavhør har han erkjent post I, men ikke post II og III. Tiltalte fremholdt i retten at han mener at politiet er ute etter ham. Han forklarte at han tidligere har blitt stanset to ganger av politiet uten grunn, og at han da kalte dem «hestkuk» den ene gangen og «klovner» den andre gangen. Tiltalte forklarte at han følte seg edru da han kjørte, og at årsaken til at han ikke oppgav personalia til politiet var at han var trøtt, sliten, irritert og påvirket av alkohol.
Retten finner det bevist at tiltalte ved sin opptreden har forholdt seg som beskrevet i tiltalebeslutningen post I, idet han har kjørt bil i påvirket tilstand, og således handlet i strid med vegtrafikkloven § 31 første ledd jf § 22 første ledd. Tiltalte handlet i det minst uaktsomt. Det vises til at han hadde drukket mye alkohol forut for kjøringen, og at analyseresultatet viser at han hadde en promille på 1,76 ca 1,5 timer etter kjøringen.
Ved å nekte å oppgi personalia for politiet, har tiltalte overtrådt politiloven § 30 nr 1 jf § 5, jf tiltalebeslutningen post II. Tiltalte, som skal bedømmes som om han var edru, handlet forsettlig. Det vises til at tiltalte har erkjent straffeskyld for dette og at han forklarte at det var fordi han var trøtt, sliten, irritert og påvirket av alkohol.
Retten finner det videre bevist at tiltalte ved sin opptreden har overtrådt straffeloven § 156 annet ledd ved at han gjentatte ganger uttalte til politibetjent B og politioverbetjent C at de var hestkuker, slik det fremgår av tiltalebeslutningen post III.
Retten bemerker at formålet med straffeloven § 156 annet ledd er å beskytte offentlige tjenestemenn mot forulemping under eller på grunn av utførelsen av tjenesten. Dette er nødvendig for å hindre at tjenestehandlinger møtes med hets/forulemping, hvilket kan påvirke villigheten til å utføre tjenestehandlinger, eller være unødig belastende for tjenestepersonene under utførelsen. Hensynet til å hegne om respekten for offentlige tjenestepersoner og deres rolle og oppgaver i samfunnet er også en del av begrunnelsen for bestemmelsen. Det ligger i dette at terskelen for hva som utgjør en «forulemping» ikke kan være spesielt høy, hvilket også fremgår av rettspraksis.
Uttrykket «hestkuk» er i sin kjerne et nedsettende uttrykk, men det benyttes, som andre liknende uttrykk, også i sammenhenger der det ikke er ment eller med rimelighet kan oppfattes slik. Hvorvidt bruk av uttrykket faller inn under straffeloven § 156 annet ledd, må vurderes ut fra en helhetlig bedømmelse av situasjonen der uttrykket ble brukt, jf blant annet LH-2022-133801.
Tiltalte benyttet ordet «hestkuk» fordi han var misfornøyd med og uenig i politiets tjenestehandlinger rettet mot ham. Han var hissig og oppfarende og uttalte «hestkuk» minst fem ganger, med sint, aggressiv stemme, mens han så rett på polititjenestemennene, i forbindelse med at han ble bedt om å oppgi personalia og samarbeide om blodprøvetakingen, eller når de prøvde å spørre ham om noe. Politibetjent B forklarte i retten at han opplevde at skjellsordene var rettet direkte mot han og politioverbetjent C. B forklarte at han ikke var redd fordi de var to polititjenestemenn sammen på stedet, men at det ikke var hyggelig å bli kalt «hestkuk».
Retten finner det klart at uttrykket var nedsettende og at det også ble oppfattet nedsettende. Retten finner det klart at terskelen for forulemping er overskredet.
Retten har ikke tatt stilling til om tiltaltes uttalelser om at de var klovner og at de opererte som russisk mafia også rammes av straffeloven § 156 annet ledd i og med at tiltalebeslutningen ikke omfatter disse uttalelsene.
Retten finner det utvilsomt at tiltalte, bedømt som edru, handlet forsettlig.
Idet så vel de objektive som subjektive vilkår for straff er oppfylt, dømmes tiltalte i samsvar med tiltalebeslutningen post I, II og III.
Mandag 21. februar 2022 kl 15.30 ankom tiltalte Kristiansand fra Hirtshals med Superspeed. Tiltalte kjørte ut av båten i bilen sin på grønt deklarasjonsfelt. Bilen ble stanset i tollkontroll i Vestre Strandgate 31 i Kristiansand. Tollundersøkelse avdekket at tiltalte hadde med seg 5,95 liter brennevin, 1,5 liter vin, 11,66 liter øl og 600 sigaretter i bilen, hvilket var over lovlig kvote. Samlet avgiftsunndragelse utgjorde 8 153 kroner.
Tollmyndighetene tilbød tiltalte å avgjøre saken ved et forenklet forelegg, men han nektet å vedta det. Politiet utferdiget senere et forelegg, som han også nektet å vedta.
Ved bevisvurderingen er særlig vektlagt forklaringen til tollinspektør Lene Eisenhut Westin, fremlagte rapport, tiltaltes egen forklaring.
Tiltalte har erkjent straffeskyld og forklarte i retten at han kjørte på grønt fordi han «alltid kjører på grønt». Han sa nei til forenklet forelegg og forelegg fordi han følte at tollerne var ute etter ham og at hensikten med å ta saken videre til retten var å få avdekket om tollerne har et register hvor han er registrert siden de stoppet akkurat han.
Tiltalte har etter dette innført nevnte alkohol og sigaretter ved å innpassere i grønt deklarasjonsfelt i strid med tolloven § 16-1 jf § 16-2 jf § 3-1 første ledd jf annet ledd jf tollforskriften § 3-1-15.
Tiltalte handlet forsettlig. Han visste han hadde varer som tilsa at han skulle bruke rødt felt og oppgi eller legg frem varene for tollmyndighetene, men tok et bevisst valg om å ikke gjøre det. Det vises til tiltaltes skylderkjennelse og forklaring om dette.
Idet så vel de objektive som subjektive vilkår for straff er oppfylt, dømmes tiltalte i samsvar med tiltalebeslutningen post IV.
Tiltalte er en 65 år gammel mann som er tidligere ustraffet. Han skal nå dømmes for kjøring av bil i alkoholpåvirket tilstand, unnlatelse av å oppgi personalia til politiet, forulemping av offentlig tjenestemann og overtredelse av tolloven.
Aktor har nedlagt påstand om fengsel i 24 dager, samt en bot på 64 000 kroner, subsidiært 120 dagers fengsel. Forsvarer har bedt om at fengselsstraffen settes noe kortere og at boten reduseres.
Retten bemerker at det skal utmåles en straff for samtlige tiltaleposter etter det såkalte straffskjerpelsesprinsippet, jf straffeloven § 79 bokstav a. Dette innebærer at det tas utgangspunkt i det mest alvorlige forholdet, og at det deretter gis tillegg i straffen for de øvrige overtredelsene, jf HR-2017-1282-A avsnitt 75. Som det fremgår av straffeprosessloven § 40 første ledd fjerde punktum, bør straffenivået for de mest alvorlige lovbruddene fremgå av dommen.
Det er post I, kjøring i alkoholpåvirket tilstand, som er bærende for straffutmålingen. Allmennpreventive hensyn gjør seg gjeldende med tyngde ved kjøring i påvirket tilstand. Det er heftet betydelig fare ved slik atferd. Kjøringen fant sted nattestid med lite trafikk, under gode kjøreforhold, men det er skjerpende at kjøringen fant sted over en relativt lang strekning – fra Søgne til Mandal.
Når det gjelder påvirkningsgrad, viser analysen av blodprøve at tiltalte hadde en påvirkningsgrad på 1,76 promille ca 1,5 timer etter kjøringen. Tiltalte må ha hatt enda høyere promille under kjøringen, uten at retten finner grunnlag for å foreta tilbakeregning. Retten legger til grunn at tiltalte hadde en promille på minst 1,76 under kjøringen.
Retten tar utgangspunkt i at straffen for kjøring i påvirket tilstand med en alkoholkonsentrasjon i blodet på 1,76 promille, er ubetinget fengsel, samt en bot tilsvarende halvannen ganger brutto månedslønn, jf vegtrafikkloven § 31 annet ledd bokstav b og fast rettspraksis.
Retten finner at forholdet isolert sett tilsier en straff på fengsel i 21 – 24 dager.
Øvrige forhold er isolert sett bøteforhold som ilegges vekt i straffeskjerpende retning.
Etter en samlet vurdering finner retten at forholdene samlet tilsier en straff på fengsel i 24 dager.
I formildende retning vektlegges at tiltalte har erkjent straffeskyld for post I, II og IV, jf straffeloven § 78 bokstav f. Tilståelsen ilegges begrenset vekt da den har hatt liten prosessøkonomisk betydning.
Etter en samlet vurdering finner retten at straffen passende kan settes til fengsel i 21 dager.
Tiltalte skal også idømmes en bot. I henhold til forarbeidene og fast rettspraksis skal bot for ruspåvirket kjøring normalt settes til 1 1⁄2 ganger brutto månedslønn. Tiltalte er uføretrygdet og har i henhold til egne opplysninger og fremlagte likningsopplysninger en årsinntekt på 520 000 kroner. Det gir en månedlig brutto inntekt på 43 000 kroner. Boten settes derfor til 64 000 kroner. Retten kan ikke se at det foreligger spesielle forhold som tilsier at normen for utmåling av boten, skal fravikes. Subsidiær fengselsstraff settes til 15 dager, jf straffeloven § 55 og høyesterettspraksis.
Påtalemyndigheten har under henvisning til vegtrafikkloven § 33 nr 1 jf forskrift om tap av retten til å føre motorvogn mv (tapsforskriften) § 3-2 nr 2, nedlagt påstand om tap av førerett i to år. Forsvarer har bedt om at retten vurderer å korte ned noe på tapstiden på grunn at tiltaltes helseforhold.
Tiltaltes førerett ble midlertidig inndratt 30.04.2022. Beslaget ble opprettholdt av Agder tingrett ved kjennelser henholdsvis 23.05.2022 og 29.07.2022. Ved kjennelse 29.07.2022 ble beslaget opprettholdt til 30.12.2022. Påtalemyndigheten glemte å begjære ytterligere forlengelse, og tiltalte fikk tilbakeført føreretten 09.01.2023. Tiltaltes førerkort har ikke vært fysisk inndratt idet tiltalte etter det opplyste er blitt frastjålet førerkortet. Ifølge førerkortkontoret er førerkortet aldri meldt tapt.
Tiltalte har opplyst at tap av føreretten er svært byrdefullt for ham. Han har forklart at han har omfattende ryggproblemer og bor på et sted hvor det er svært dårlige bussforbindelser. Uten førerett er han avhengig av hjelp fra familie og venner for å handle og komme seg rundt.
Retten har forståelse for at det er vanskelig for tiltalte uten førerett og at tap av førerett setter begrensninger for livet hans. Retten finner imidlertid at hensynet til likebehandling og trafikksikkerhet veier tyngst og at virkningen av tap av føreretten for tiltalte ikke fremstår som vesentlig mer byrdefull enn det som normalt kan påregnes.
Tapstiden fastsettes på denne bakgrunn i tråd med tapsforskriften § 3-2 nr 2 til to år. Ved vurderingen har retten sett hen til at tiltalte siden 09.01.2023 har hatt føreretten tilbake. Dette er imidlertid en så kort periode at det ikke får betydning for rettens vurdering av tapstidens lengde.
Tapstiden beregnes fra rettskraftig dom med fradrag for den tid førerkortet har vært beslaglagt. Tiltalte pålegges å ta full ny førerprøve ved eventuelt gjenerverv av førerett, jf tapsforskriften § 8-3 sjette ledd.
Påtalemyndigheten har, under henvisning til straffeloven § 69 jf § 75, nedlagt påstand om at tiltalte dømmes til å tåle inndragning av det som ble beslaglagt i forbindelse med forholdet i tiltalebeslutningen post IV, det vil si 5,95 liter brennevin, 1,5 liter vin, 11,66 liter øl og 600 sigaretter. Tiltalte har samtykket til slik inndragning.
De nevnte ting er å anse som smuglergods i henhold til straffeloven § 69 første ledd bokstav b. Retten finner at inndragning er påkrevd og forholdsmessig og at inndragning av de nevnte ting skal skje, jf § 69. Inndragningen skjer til fordel for statskassen, jf straffeloven § 75 første ledd.
Det følger av straffeprosessloven § 436 første ledd at hovedregelen er at den som blir domfelt skal erstatte statens nødvendige omkostninger ved saken. Saksomkostninger ilegges bare dersom det antas mulig å oppnå betaling, og avpasses etter tiltaltes økonomiske evne, jf § 437 tredje ledd. Hensett til at tiltalte nå må betale en for ham betydelig bot, finner retten at saksomkostninger ikke skal idømmes.
Dommen er enstemmig.
DOMSSLUTNING
Straffutmålingsbestemmelser: Straffeloven § 78 bokstav f, § 79 bokstav a
Gjerningstidspunkt: 21.02.2022 – 30.04.2022
Straffen settes til fengsel i 21 – tjueen – dager, samt en bot på 64 000 – sekstifiretusen – kroner, subsidiært fengsel i 15 – femten – dager.
Han pålegges å avlegge full ny førerprøve som vilkår for gjenerverv av føreretten, jf forskrift om tap av retten til å føre motorvogn mv § 8-3.
Retten har foretatt en bevisvurdering på bakgrunn av de bevis som er ført under hovedforhandlingen. Retten har ved denne vurderingen lagt til grunn at all rimelig og fornuftig tvil skal komme tiltalte til gode. Det er det samlede bevisresultat, det vil si selve konklusjonen, og ikke hvert enkelt bevismoment, som skal bevises utover enhver rimelig tvil, jf Rt-2005-1353 avsnitt 14. Det er påtalemyndigheten som har bevisbyrden. Basert på bevisførselen under hovedforhandlingen og prinsippene som nevnt, legges følgende faktum til grunn:
Lørdag 30 april 2022 hadde tiltalte drukket alkohol gjennom hele dagen. Han hadde drukket øl og brennevin. Ca. kl 1730 – 1800 drakk tiltalte en øl og la seg til å sove. Tiltalte våknet på natten og fant ut at han ikke hadde røyk. Han bestemte seg da for å kjøre og kjøpe røyk. Ca kl 0400 kjørte han fra sin bolig i [adresse], ut på E39, stanset ved Ulvegjelet, og kjørte videre til Mandal sentrum. Politiet fikk melding om kjøringen fra en person som oppfattet det som promillekjøring. Ca kl 0430 stoppet en politipatrulje tiltalte i Endresens gate 4 i Mandal sentrum. Han førte da en personbil med registreringsnummer [kjennemerke]. Det var gode kjøreforhold; bar vei og lite trafikk.
Politiet bad tiltalte om å oppgi personalia, men han nektet. Politibetjent B forklarte tiltalte at han var pliktig til å oppgi personalia for politiet og konsekvensen av å ikke opplyse dette. Tiltalte fortsatte å nekte å oppgi personalia.
Politiet oppfattet tiltalte som beruset og tiltalte ble bedt om å ta en alkotest. Tiltalte nektet.Han ble fremstilt for blodprøvetaking på legevakten i Halseveien 5 i Mandal ca kl 0445. Tiltalte nektet å samarbeide til blodprøvetaking og var hissig og oppfarende. Politibetjentene på stedet måtte ha bistand av ytterligere en patrulje for å få gjennomført blodprøvetakingen. Tiltalte uttalte til politibetjent B og politioverbetjent C at de var «hestkuker», «klovner» og «som den russiske mafia». I tråd med politibetjent B sin forklaring, legger retten til grunn at tiltalte kalte dem «hestkuk» minst fem ganger i løpet av halvannen time på legevakta. B forklarte at tiltalte så rett på dem da han kalte dem «hestkuk» og sa det med en sint og aggressiv stemme. Uttalelsene kom i forbindelse med at han ble bedt om å oppgi personalia og samarbeide om blodprøvetakingen eller når de prøvde å spørre ham om noe. Retten legger dette til grunn.
Etter at det kom enda en politipatrulje til legevakten, ble det tatt blodprøver kl 0521 og 0522.
Av analyseresultat fra Oslo Universitetssykehus fremgår at tiltalte hadde en alkoholkonsentrasjon i blodet på 1,76 promille.
Ved bevisvurderingen er særlig vektlagt forklaringen til politibetjent B, fremlagte analyseresultat og tiltaltes forklaring.
Tiltalte erkjente i retten straffeskyld for kjøring i påvirket tilstand og at han nektet å oppgi personalia til politiet. Han erkjente ikke straffeskyld for å ha sagt til polititjenestemennene at de var hestkuker. Under hans rettslige forklaring, forklarte han at han kan ha sagt det, men at han ikke husker det. I politiavhør har han erkjent post I, men ikke post II og III. Tiltalte fremholdt i retten at han mener at politiet er ute etter ham. Han forklarte at han tidligere har blitt stanset to ganger av politiet uten grunn, og at han da kalte dem «hestkuk» den ene gangen og «klovner» den andre gangen. Tiltalte forklarte at han følte seg edru da han kjørte, og at årsaken til at han ikke oppgav personalia til politiet var at han var trøtt, sliten, irritert og påvirket av alkohol.
Retten finner det bevist at tiltalte ved sin opptreden har forholdt seg som beskrevet i tiltalebeslutningen post I, idet han har kjørt bil i påvirket tilstand, og således handlet i strid med vegtrafikkloven § 31 første ledd jf § 22 første ledd. Tiltalte handlet i det minst uaktsomt. Det vises til at han hadde drukket mye alkohol forut for kjøringen, og at analyseresultatet viser at han hadde en promille på 1,76 ca 1,5 timer etter kjøringen.
Ved å nekte å oppgi personalia for politiet, har tiltalte overtrådt politiloven § 30 nr 1 jf § 5, jf tiltalebeslutningen post II. Tiltalte, som skal bedømmes som om han var edru, handlet forsettlig. Det vises til at tiltalte har erkjent straffeskyld for dette og at han forklarte at det var fordi han var trøtt, sliten, irritert og påvirket av alkohol.
Retten finner det videre bevist at tiltalte ved sin opptreden har overtrådt straffeloven § 156 annet ledd ved at han gjentatte ganger uttalte til politibetjent B og politioverbetjent C at de var hestkuker, slik det fremgår av tiltalebeslutningen post III.
Retten bemerker at formålet med straffeloven § 156 annet ledd er å beskytte offentlige tjenestemenn mot forulemping under eller på grunn av utførelsen av tjenesten. Dette er nødvendig for å hindre at tjenestehandlinger møtes med hets/forulemping, hvilket kan påvirke villigheten til å utføre tjenestehandlinger, eller være unødig belastende for tjenestepersonene under utførelsen. Hensynet til å hegne om respekten for offentlige tjenestepersoner og deres rolle og oppgaver i samfunnet er også en del av begrunnelsen for bestemmelsen. Det ligger i dette at terskelen for hva som utgjør en «forulemping» ikke kan være spesielt høy, hvilket også fremgår av rettspraksis.
Uttrykket «hestkuk» er i sin kjerne et nedsettende uttrykk, men det benyttes, som andre liknende uttrykk, også i sammenhenger der det ikke er ment eller med rimelighet kan oppfattes slik. Hvorvidt bruk av uttrykket faller inn under straffeloven § 156 annet ledd, må vurderes ut fra en helhetlig bedømmelse av situasjonen der uttrykket ble brukt, jf blant annet LH-2022-133801.
Tiltalte benyttet ordet «hestkuk» fordi han var misfornøyd med og uenig i politiets tjenestehandlinger rettet mot ham. Han var hissig og oppfarende og uttalte «hestkuk» minst fem ganger, med sint, aggressiv stemme, mens han så rett på polititjenestemennene, i forbindelse med at han ble bedt om å oppgi personalia og samarbeide om blodprøvetakingen, eller når de prøvde å spørre ham om noe. Politibetjent B forklarte i retten at han opplevde at skjellsordene var rettet direkte mot han og politioverbetjent C. B forklarte at han ikke var redd fordi de var to polititjenestemenn sammen på stedet, men at det ikke var hyggelig å bli kalt «hestkuk».
Retten finner det klart at uttrykket var nedsettende og at det også ble oppfattet nedsettende. Retten finner det klart at terskelen for forulemping er overskredet.
Retten har ikke tatt stilling til om tiltaltes uttalelser om at de var klovner og at de opererte som russisk mafia også rammes av straffeloven § 156 annet ledd i og med at tiltalebeslutningen ikke omfatter disse uttalelsene.
Retten finner det utvilsomt at tiltalte, bedømt som edru, handlet forsettlig.
Idet så vel de objektive som subjektive vilkår for straff er oppfylt, dømmes tiltalte i samsvar med tiltalebeslutningen post I, II og III.
Mandag 21. februar 2022 kl 15.30 ankom tiltalte Kristiansand fra Hirtshals med Superspeed. Tiltalte kjørte ut av båten i bilen sin på grønt deklarasjonsfelt. Bilen ble stanset i tollkontroll i Vestre Strandgate 31 i Kristiansand. Tollundersøkelse avdekket at tiltalte hadde med seg 5,95 liter brennevin, 1,5 liter vin, 11,66 liter øl og 600 sigaretter i bilen, hvilket var over lovlig kvote. Samlet avgiftsunndragelse utgjorde 8 153 kroner.
Tollmyndighetene tilbød tiltalte å avgjøre saken ved et forenklet forelegg, men han nektet å vedta det. Politiet utferdiget senere et forelegg, som han også nektet å vedta.
Ved bevisvurderingen er særlig vektlagt forklaringen til tollinspektør Lene Eisenhut Westin, fremlagte rapport, tiltaltes egen forklaring.
Tiltalte har erkjent straffeskyld og forklarte i retten at han kjørte på grønt fordi han «alltid kjører på grønt». Han sa nei til forenklet forelegg og forelegg fordi han følte at tollerne var ute etter ham og at hensikten med å ta saken videre til retten var å få avdekket om tollerne har et register hvor han er registrert siden de stoppet akkurat han.
Tiltalte har etter dette innført nevnte alkohol og sigaretter ved å innpassere i grønt deklarasjonsfelt i strid med tolloven § 16-1 jf § 16-2 jf § 3-1 første ledd jf annet ledd jf tollforskriften § 3-1-15.
Tiltalte handlet forsettlig. Han visste han hadde varer som tilsa at han skulle bruke rødt felt og oppgi eller legg frem varene for tollmyndighetene, men tok et bevisst valg om å ikke gjøre det. Det vises til tiltaltes skylderkjennelse og forklaring om dette.
Idet så vel de objektive som subjektive vilkår for straff er oppfylt, dømmes tiltalte i samsvar med tiltalebeslutningen post IV.
Tiltalte er en 65 år gammel mann som er tidligere ustraffet. Han skal nå dømmes for kjøring av bil i alkoholpåvirket tilstand, unnlatelse av å oppgi personalia til politiet, forulemping av offentlig tjenestemann og overtredelse av tolloven.
Aktor har nedlagt påstand om fengsel i 24 dager, samt en bot på 64 000 kroner, subsidiært 120 dagers fengsel. Forsvarer har bedt om at fengselsstraffen settes noe kortere og at boten reduseres.
Retten bemerker at det skal utmåles en straff for samtlige tiltaleposter etter det såkalte straffskjerpelsesprinsippet, jf straffeloven § 79 bokstav a. Dette innebærer at det tas utgangspunkt i det mest alvorlige forholdet, og at det deretter gis tillegg i straffen for de øvrige overtredelsene, jf HR-2017-1282-A avsnitt 75. Som det fremgår av straffeprosessloven § 40 første ledd fjerde punktum, bør straffenivået for de mest alvorlige lovbruddene fremgå av dommen.
Det er post I, kjøring i alkoholpåvirket tilstand, som er bærende for straffutmålingen. Allmennpreventive hensyn gjør seg gjeldende med tyngde ved kjøring i påvirket tilstand. Det er heftet betydelig fare ved slik atferd. Kjøringen fant sted nattestid med lite trafikk, under gode kjøreforhold, men det er skjerpende at kjøringen fant sted over en relativt lang strekning – fra Søgne til Mandal.
Når det gjelder påvirkningsgrad, viser analysen av blodprøve at tiltalte hadde en påvirkningsgrad på 1,76 promille ca 1,5 timer etter kjøringen. Tiltalte må ha hatt enda høyere promille under kjøringen, uten at retten finner grunnlag for å foreta tilbakeregning. Retten legger til grunn at tiltalte hadde en promille på minst 1,76 under kjøringen.
Retten tar utgangspunkt i at straffen for kjøring i påvirket tilstand med en alkoholkonsentrasjon i blodet på 1,76 promille, er ubetinget fengsel, samt en bot tilsvarende halvannen ganger brutto månedslønn, jf vegtrafikkloven § 31 annet ledd bokstav b og fast rettspraksis.
Retten finner at forholdet isolert sett tilsier en straff på fengsel i 21 – 24 dager.
Øvrige forhold er isolert sett bøteforhold som ilegges vekt i straffeskjerpende retning.
Etter en samlet vurdering finner retten at forholdene samlet tilsier en straff på fengsel i 24 dager.
I formildende retning vektlegges at tiltalte har erkjent straffeskyld for post I, II og IV, jf straffeloven § 78 bokstav f. Tilståelsen ilegges begrenset vekt da den har hatt liten prosessøkonomisk betydning.
Etter en samlet vurdering finner retten at straffen passende kan settes til fengsel i 21 dager.
Tiltalte skal også idømmes en bot. I henhold til forarbeidene og fast rettspraksis skal bot for ruspåvirket kjøring normalt settes til 1 1⁄2 ganger brutto månedslønn. Tiltalte er uføretrygdet og har i henhold til egne opplysninger og fremlagte likningsopplysninger en årsinntekt på 520 000 kroner. Det gir en månedlig brutto inntekt på 43 000 kroner. Boten settes derfor til 64 000 kroner. Retten kan ikke se at det foreligger spesielle forhold som tilsier at normen for utmåling av boten, skal fravikes. Subsidiær fengselsstraff settes til 15 dager, jf straffeloven § 55 og høyesterettspraksis.
Påtalemyndigheten har under henvisning til vegtrafikkloven § 33 nr 1 jf forskrift om tap av retten til å føre motorvogn mv (tapsforskriften) § 3-2 nr 2, nedlagt påstand om tap av førerett i to år. Forsvarer har bedt om at retten vurderer å korte ned noe på tapstiden på grunn at tiltaltes helseforhold.
Tiltaltes førerett ble midlertidig inndratt 30.04.2022. Beslaget ble opprettholdt av Agder tingrett ved kjennelser henholdsvis 23.05.2022 og 29.07.2022. Ved kjennelse 29.07.2022 ble beslaget opprettholdt til 30.12.2022. Påtalemyndigheten glemte å begjære ytterligere forlengelse, og tiltalte fikk tilbakeført føreretten 09.01.2023. Tiltaltes førerkort har ikke vært fysisk inndratt idet tiltalte etter det opplyste er blitt frastjålet førerkortet. Ifølge førerkortkontoret er førerkortet aldri meldt tapt.
Tiltalte har opplyst at tap av føreretten er svært byrdefullt for ham. Han har forklart at han har omfattende ryggproblemer og bor på et sted hvor det er svært dårlige bussforbindelser. Uten førerett er han avhengig av hjelp fra familie og venner for å handle og komme seg rundt.
Retten har forståelse for at det er vanskelig for tiltalte uten førerett og at tap av førerett setter begrensninger for livet hans. Retten finner imidlertid at hensynet til likebehandling og trafikksikkerhet veier tyngst og at virkningen av tap av føreretten for tiltalte ikke fremstår som vesentlig mer byrdefull enn det som normalt kan påregnes.
Tapstiden fastsettes på denne bakgrunn i tråd med tapsforskriften § 3-2 nr 2 til to år. Ved vurderingen har retten sett hen til at tiltalte siden 09.01.2023 har hatt føreretten tilbake. Dette er imidlertid en så kort periode at det ikke får betydning for rettens vurdering av tapstidens lengde.
Tapstiden beregnes fra rettskraftig dom med fradrag for den tid førerkortet har vært beslaglagt. Tiltalte pålegges å ta full ny førerprøve ved eventuelt gjenerverv av førerett, jf tapsforskriften § 8-3 sjette ledd.
Påtalemyndigheten har, under henvisning til straffeloven § 69 jf § 75, nedlagt påstand om at tiltalte dømmes til å tåle inndragning av det som ble beslaglagt i forbindelse med forholdet i tiltalebeslutningen post IV, det vil si 5,95 liter brennevin, 1,5 liter vin, 11,66 liter øl og 600 sigaretter. Tiltalte har samtykket til slik inndragning.
De nevnte ting er å anse som smuglergods i henhold til straffeloven § 69 første ledd bokstav b. Retten finner at inndragning er påkrevd og forholdsmessig og at inndragning av de nevnte ting skal skje, jf § 69. Inndragningen skjer til fordel for statskassen, jf straffeloven § 75 første ledd.
Det følger av straffeprosessloven § 436 første ledd at hovedregelen er at den som blir domfelt skal erstatte statens nødvendige omkostninger ved saken. Saksomkostninger ilegges bare dersom det antas mulig å oppnå betaling, og avpasses etter tiltaltes økonomiske evne, jf § 437 tredje ledd. Hensett til at tiltalte nå må betale en for ham betydelig bot, finner retten at saksomkostninger ikke skal idømmes.
Dommen er enstemmig.
DOMSSLUTNING
Straffutmålingsbestemmelser: Straffeloven § 78 bokstav f, § 79 bokstav a
Gjerningstidspunkt: 21.02.2022 – 30.04.2022
Straffen settes til fengsel i 21 – tjueen – dager, samt en bot på 64 000 – sekstifiretusen – kroner, subsidiært fengsel i 15 – femten – dager.
Han pålegges å avlegge full ny førerprøve som vilkår for gjenerverv av føreretten, jf forskrift om tap av retten til å føre motorvogn mv § 8-3.