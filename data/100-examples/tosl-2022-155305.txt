Hovedforhandling ble holdt 5. januar 2023. Tiltalte møtte ikke. Retten besluttet at saken skulle fremmes selv om tiltalte ikke var til stede, jf. straffeprosessloven § 281. Retten mottok forklaring fra to vitner, og det ble foretatt slik dokumentasjon som framgår av rettsboken. Aktor la ned påstand om at tiltalte dømmes i samsvar med tiltalebeslutningen til fengsel i 90 dager og en bot på 10 000 kroner, subsidiært fengsel i 15 dager. I tillegg la aktor ned påstand om sperrefrist med hensyn til ervervelse av førerrett i fem år, og krav om erstatning for saksomkostninger til det offentlige fastsatt etter rettens skjønn. Forsvarer la ned påstand om at tiltalte frifinnes for tiltalebeslutningen post I, II og III, og at han for øvrig anses på mildeste måte.
Retten har kommet til at tiltalte skal dømmes i samsvar med tiltalebeslutningen til fengsel i 90 dager og en bot på 10 000 kroner, subsidiært fengsel i 15 dager. I tillegg ilegges han sperrefrist for gjenerverv av førerretten i fem år regnet fra 18. mai 2022. Utmåling av straff frafalles med hensyn til tiltalebeslutningen post IV om bruk av narkotika. Saksomkostninger idømmes ikke. Retten vil begrunne domsresultatet i det følgende.
Natt til 18. mai 2022 fikk politiet melding av en ambulanse om at de hadde blitt forbikjørt på E6 innover mot Oslo av en personbil med høy hastighet. Dette er bilen med kjennemerke [kjennemerke], som beskrevet i tiltalebeslutningen. Politiets innsatsleder fant bilen og forsøkte å stanse den, men bilen unndro seg. Innsatsleder mistet den i en biljakt fordi den aktuelle bilen kjørte for fort. I løpet av ca. en time etter den første meldingen, ca. kl. 04.30, fikk en ny patrulje kontakt med bilen i området ved Ensjø/Kampen i Oslo. Dette var en uniformert hundepatrulje med politibetjent C som sjåfør. Bilen kjørte mot patruljen og passerte den. Like etter tok patruljen en u-sving, og satte på blålys og sirene. Det ble en biljakt som blant annet gikk på gangvei. Politiet punkterte og mistet bilen av syne, men kunne kjøre sakte etter den. Ved Malerhaugveien hadde bilen kjørt gjennom noen hager i tilknytning til flere rekkehus, og stanset i enden. Da patruljen kom dit, var bilen tom. En hund ble sluppet ut, og politiet løp etter dem. På den andre siden av et slags skogholt stod det andre politipatruljer og dekket opp, og fikk stanset tiltalte og to andre ved Ensjøveien. Alle tre ble tatt med inn til arresten, og det ble tatt blodprøver av dem. Politiet har henlagt saken overfor de to andre.
Tiltalebeslutningen post I, II og III gjelder kjøring i alkohol- og ruspåvirket tilstand, kjøring uten gyldig førerkort og unnlatelse av å stanse for politiet. Det sentrale spørsmålet er om det var tiltalte som var fører av bilen. Retten har delt seg i vurderingen av dette.
Rettens flertall, tingrettsdommer Skjold Rafoss og meddommer Lie, er overbevist om at det var tiltalte som var fører av bilen. Flertallet utelukker ikke at en av de to andre var fører av bilen på et tidligere tidspunkt, inkludert da bilen kjørte på E6 innover mot Oslo og i forbindelse med den første biljakten fra politiets side. Flertallet er imidlertid overbevist om at tiltalte var fører av bilen da hundepatruljen møtte dem i Gladengveien i området ved Ensjø/Kampen, og frem til bilen kjørte gjennom hagene ved noen rekkehus i Malerhaugveien og stanset der.
Flertallet har lagt avgjørende vekt på forklaringen fra politibetjent C. Han forklarte at patruljen var på utkikk etter bilen, og at han hadde fullt fokus mot fører av bilen da de passerte hverandre. Selv om hendelsen skjedde rundt soloppgang, fremgår det av bilde fra mobilen hans at det allerede var ganske lyst på dette tidspunktet. Politibetjent C så at fører var slank og at håret var maskinklipt/snauklipt. Han mener at han så ansiktet godt da de passerte hverandre i Gladengveien, og han gjenkjente umiddelbart tiltalte da han møtte han noen få minutter senere etter at en annen patrulje hadde fått kontroll på dem. C var helt sikker på at det var tiltalte som hadde vært fører av bilen. C gikk derfor rett bort til tiltalte og spurte hvorfor han hadde kjørt på den måten, men C husker ikke hva tiltalte svarte til dette. Beskrivelsene C gav av sjåføren er i samsvar med hvordan tiltalte ser ut på bilder tatt rett etter hendelsen. Retten viser særlig til at tiltalte er snauklipt, mens de andre to har mer hår.
Politibetjent C forklarte at det ble meldt på samband at tiltalte hadde kastet fra seg noe da han kom ut fra skogholtet og så at det var politi som ventet der. Dette ble meldt inn på samband av patruljen som ventet på andre siden av skogholtet. Patruljen sa at tiltalte kastet noe like før de stanset han. Makkeren til C søkte derfor med hund i dette området, og fant nøkkel til bilen. Hunden er trent til å markere på gjenstander som nylig har blitt håndtert av et menneske, og fant nøkkelen i et fritt søk i området der tiltalte hadde kastet fra seg noe. Denne informasjonen hadde politibetjent C fått fra den andre patruljen som pågrep tiltalte og de to andre, og fra makkeren hans som fant nøkkelen. Ideelt sett burde disse politibetjentene vitnet om dette selv i retten. Flertallet er imidlertid overbevist om at Cs forklaring om dette er riktig. Flertallet mener at dette underbygger at tiltalte var fører av bilen.
En av de andre to som ble stanset, var eier av bilen, og han hadde en annen nøkkel til bilen på seg da han ble tatt med inn til arresten. Etter flertallets syn viser dette bare at han også hadde nøkkel til bilen, og at det ikke var han som kastet fra seg de andre nøklene til bilen da de møtte politiet.
Samlet sett er flertallet overbevist om at det var tiltalte som var fører av bilen da hundepatruljen møtte dem i Gladengveien ved Ensjø/Kampen, og frem til bilen kjørte gjennom hagene ved noen rekkehus i Malerhaugveien og stanset der. Flertallet har lagt avgjørende vekt på politibetjent Cs forklaring og observasjon av tiltalte, og at tiltalte kastet fra seg nøkkel til bilen før han ble tatt av en annen politipatrulje. I tillegg støttes dette av tiltaltes straffehistorikk og tidligere modus med hensyn til kjøring uten gyldig førerkort og kjøring i ruspåvirket tilstand.
Flertallet er overbevist om at tiltalte var påvirket av alkohol, amfetamin og det narkotiske virkestoffet THC tilsvarende minst 0,78 promille, da han kjørte bilen, som beskrevet i tiltalebeslutningen post I. Det fremgår av den kliniske undersøkelsen at tiltalte ikke samarbeidet og at blodprøve måtte tas med tvang, men at legen oppfattet han som tydelig ruspåvirket. Ifølge analyseresultatet fra blodprøven ble det påvist etanol (alkohol) i en konsentrasjon på 0,78 promille, amfetamin i en konsentrasjon på 0,691 mikromol per liter og THC (tetrahydrocannabinol) i en konsentrasjon på 0,0033 mikromol per liter. Det er innhentet sakkyndig rapport. Det fremgår under vurderingen av den samlede påvirkning at tiltalte under kjøringen hadde en blodalkoholkonsentrasjon eller en mengde alkohol i kroppen som senere kunne føre til en blodalkoholkonsentrasjon som minst var 0,78 promille og mest sannsynlig var 1,0-1,1 promille. I tillegg hadde han amfetamin i blodet, der konsentrasjonen var høyere enn straffbarhetsgrensen. Ut fra prinsippet om at rimelig tvil skal komme han til gode, legger dermed flertallet til grunn at han hadde en ruspåvirkningsgrad tilsvarende minst 0,78 promille under kjøringen. Flertallet er overbevist om at han handlet med forsett både med hensyn til rusinntaket, og at han kjørte i ruspåvirket tilstand.
Tiltalte hadde ikke gyldig førerkort. Dette fremgår av utskrift fra Autosys. Flertallet er overbevist om at han kjørte bilen uten gyldig førerkort, og at han, bedømt som edru, handlet med forsett om at han kjørte uten gyldig førerkort. Han skal dermed dømmes etter tiltalebeslutningen post I.
Etter flertallets syn er det heller ingen tvil om at tiltalte kjørte bilen videre og unnlot å stanse for politiet til tross for at det var gitt tegn om å stanse, som beskrevet i tiltalebeslutningen post III. Politibetjent C og makkeren hans kjørte uniformert hundepatrulje, satte på blålys og sirene, og kjørte etter han. Dette er tydelige signaler og pålegg om at han skulle stanse. Til tross for dette kjørte han videre både på en gangvei og gjennom hager for å komme unna politiet. Etter flertallets syn viser dette at han bevisst unnlot å stanse. Retten har ved bevisvurderingen lagt vekt på forklaringen fra politibetjent C, som underbygges av illustrasjonsmappe med bilder av bilen. Bildene viser blant annet hjulspor fra at bilen hadde kjørt gjennom flere hager som lå ved noen rekkehus, og at den hadde kræsjet i et slags gjerde før den stanset. Flertallet er overbevist om at tiltalte, bedømt som edru, bevisst unnlot å stanse for politiet, og at han dermed handlet med forsett.
Flertallets konklusjon er at tiltalte skal dømmes i samsvar med tiltalebeslutningen post I, II og III.
Rettens mindretall, meddommer Jensen, er i tvil om det var tiltalte som var fører av bilen. Mindretallet mener det ikke kan utelukkes at en av de andre to var sjåfør da politiet møtte dem. Mindretallet viser til opplysningen om at bilder fra Vegtrafikksentralen tilsier at det mest sannsynlig var en av de andre som kjørte bilen på E6 innover mot Oslo. Mindretallet viser videre til at politibetjent Cs observasjon skjedde på natten og i løpet av få sekunder mens han selv kjørte politibilen. Etter mindretallets syn kan det ikke utelukkes at observasjonen er feil, og at det var en av de andre to som var fører av bilen. Det er opplyst at tiltalte er lav, og det kan ha vært vanskelig å se han godt da bilene passerte hverandre. Mindretallet viser også til at det ikke er ført konkrete bevis for at det var tiltalte som kastet nøklene fra seg på bakken. Politibetjentene som så dette, og som fant nøklene, forklarte seg ikke i retten, og det er ikke fremlagt bilder av disse nøklene. Denne opplysningen er bare basert på at politibetjent C hørte dette fra andre. Dette er etter mindretallets syn ikke tilstrekkelig. På denne bakgrunn mener mindretallet at tiltalte skal frifinnes for tiltalebeslutningen post I, II og III.
Retten er overbevist om at tiltalte brukte amfetamin og hasj/marihuana, som beskrevet i tiltalebeslutningen post IV, og at han handlet med forsett. Retten har i bevisvurderingen lagt vekt på den kliniske undersøkelsen, analyseresultatet fra blodprøve og den sakkyndige rapporten med hensyn til samlet påvirkningsgrad.
Rettens konklusjon er at tiltalte skal dømmes i samsvar med tiltalebeslutningen post IV.
Tiltalte nektet å samarbeide om ta blodprøve ta han ble tatt med inn i arresten. Retten viser til politibetjent Bs forklaring, som underbygges av den kliniske undersøkelsen, der det fremgår at blodprøven måtte tas med tvang. Retten er overbevist om at tiltalte i den forbindelse slo hånda i bordet og sa «din forbanna idiot» til politibetjent B, og at han like etter ropte «jævla morrapuler» til politibetjent B og de andre tilstedeværende. Retten har lagt avgjørende vekt på forklaringen fra politibetjent B. Etter rettens syn må dette anses som forulemping av politiet ved skjellsord under eller på grunn av utføringen av tjenesten. Retten er overbevist om at tiltalte, bedømt som edru, handlet med forsett.
Rettens konklusjon er at tiltalte skal dømmes i samsvar med tiltalebeslutningen post V.
Tiltalte er en 35 år gammel mann. Han er straffet en rekke ganger tidligere.
Ved straffutmålingen tar retten utgangspunkt i det mest alvorlige forholdet, og så skal det deretter gis et tillegg i straffen for de øvrige overtredelsene, jf. blant annet HR-2018-1660-A avsnitt 38. Straffskjerpelsesprinsippet i straffeloven § 79 bokstav a) får anvendelse.
Kjøring i ruspåvirket tilstand med en påvirkningsgrad over 0,5 til og med 1,2 i promille skal som regel straffes med bot og betinget eller ubetinget fengsel, jf. vegtrafikkloven § 31 annet ledd, bokstav b). Tiltalte hadde en påvirkningsgrad på minst 0,78 promille. Det er skjerpende at tiltalte tidligere er dømt for kjøring i ruspåvirket tilstand. I slike tilfeller skal det som regel gis bot og ubetinget fengsel, jf. vegtrafikkloven § 31 fjerde ledd, siste punktum. Ifølge lovforarbeidene og rettspraksis er tyngdepunktet 75 dager fengsel ved tredje gangs domfellelse for ruspåvirket kjøring, jf. NOU-1987:11 punkt 1.6.3 og LA-2021-84379.
I skjerpende retning legges det vekt på graden av påvirkning og hvilke farer kjøringen har medført, jf. vegtrafikkloven § 31 fjerde ledd. Tiltalte kjørte med en høy ruspåvirkning i et tettbebygd boligområde i Oslo sentrum, og kjøringen fant sted natt til 18. mai, slik at det kunne vært flere personer ute i gatene enn det faktisk var. Tiltalte kjørte med relativt høy hastighet på gangvei, bak omsorgsbolig, og gjennom flere hager tilhørende noen rekkehus. Etter rettens syn innebar kjøringen et betydelig farepotensial. Dette tilsier etter rettens syn at straffen før den ruspåvirkede kjøringen isolert sett bør settes til minst 75 dager fengsel og en bot.
Tiltalte skal i tillegg straffes for kjøring uten gyldig førerkort. Påtalemyndigheten har opplyst at dette er den 21. gangen han får en reaksjon for kjøring uten gyldig førerkort, dersom både forelegg og domfellelser tas med. Dette er klart skjerpende, og straffeloven § 79 bokstav b) får anvendelse. Etter rettens syn viser hans straffehistorikk en manglende respekt for vegtrafikklovgivningen. Borgarting lagmannsrett har ved et lignende tilfelle lagt til grunn at kjøring uten gyldig førerkort for 20. gang skulle føre til ubetinget fengsel i 21 dager, jf. LB-2021-20691. Etter rettens syn er dette en passende straff isolert sett for kjøringen uten gyldig førerkort.
Unnlatelse av å etterkomme politiets pålegg og forulemping av politiet, som beskrevet i tiltalebeslutningen post III og V er isolert sett bøteforhold. Retten anser dette som skjerpende omstendigheter.
Tiltalebeslutningen post IV gjelder bruk av amfetamin og hasj/marihuana. På bakgrunn av de standpunktene som kom til uttrykk i forbindelse ved Stortingets behandling av forslaget til rusreform, har Høyesterett kommet til at det kan anvendes straffutmålingsfrafall for rusavhengiges befatning med mindre mengder narkotika til egen bruk. Høyesterett har uttalt at «Den praksisomlegging som jeg har redegjort for, innebærer at rusavhengiges erverv, besittelse og oppbevaring av inntil fem gram heroin, amfetamin eller kokain til egen bruk heretter i alminnelighet skal føre til straffutmålingsfrafall, jf. straffeloven § 61. Det samme gjelder selve bruken av stoffet», jf. HR-2022-731-A avsnitt 70. På denne bakgrunn har retten kommet til at tiltalte skal gis straffutmålingsfrafall med hensyn til bruken av narkotika i tiltalebeslutningen post IV, jf. straffeloven § 61.
Samlet sett har retten kommet til at det skal gis en straff på fengsel i 90 dager og en bot.
Etter fast praksis settes boten for kjøring i ruspåvirket tilstand som regel til halvannen ganger brutto månedslønn, og bare unntaksvis under 10 000 kroner, jf. Ot.prp.nr.65 (1987–1988) s. 28. Det er fremlagt ligningsopplysninger som viser at tiltalte har en begrenset inntekt. Retten har derfor kommet til at boten passende kan settes til 10 000 kroner, subsidiært fengsel i 15 dager dersom boten ikke betales.
Påtalemyndigheten har lagt ned påstand om at tiltalte ilegges fem år sperrefrist for gjenerverv av førerretten. Når en person uten førerrett blir ilagt straff for føring av motorvogn i påvirket tilstand, fastsettes sperrefrist for førerrett i medhold av vegtrafikkloven § 24a annet ledd, jf. tapsforskriften § 4-1. Retningslinjene i tapsforskriften kapittel 3 får tilsvarende anvendelse. Ved gjentatt kjøring i ruspåvirket tilstand, fastsettes sperrefristen fra 3-5 år når det har gått over fem år fra første dom til den nye overtredelsen, jf. tapsforskriften § 3-10. Samlet sett har retten kommet til at sperrefristen passende skal settes til fem år. Retten har lagt vekt på at det er tredje gang han dømmes for kjøring i ruspåvirket kjøring, og hvilket farepotensiale kjøringen medførte. Sperrefristen regnes fra kjøringen fant sted den 18. mai 2022.
Påtalemyndigheten har nedlagt påstand om erstatning for saksomkostninger til det offentlige fastsatt etter rettens skjønn. Utgangspunktet er at tiltalte ved domfellelse skal pålegges å erstatte staten nødvendige omkostninger ved saken, jf. straffeprosessloven § 436. Saksomkostninger ilegges bare dersom det antas mulig å oppnå betaling, og avpasses etter tiltaltes økonomiske evne, jf. straffeprosessloven § 437. Basert på tiltaltes begrensede økonomiske evne, har retten kommet til at han ikke skal dømmes til å betale erstatning for saksomkostninger til det offentlige.
Dommen er avsagt under dissens.
DOMSSLUTNING
Retten har kommet til at tiltalte skal dømmes i samsvar med tiltalebeslutningen til fengsel i 90 dager og en bot på 10 000 kroner, subsidiært fengsel i 15 dager. I tillegg ilegges han sperrefrist for gjenerverv av førerretten i fem år regnet fra 18. mai 2022. Utmåling av straff frafalles med hensyn til tiltalebeslutningen post IV om bruk av narkotika. Saksomkostninger idømmes ikke. Retten vil begrunne domsresultatet i det følgende.
Natt til 18. mai 2022 fikk politiet melding av en ambulanse om at de hadde blitt forbikjørt på E6 innover mot Oslo av en personbil med høy hastighet. Dette er bilen med kjennemerke [kjennemerke], som beskrevet i tiltalebeslutningen. Politiets innsatsleder fant bilen og forsøkte å stanse den, men bilen unndro seg. Innsatsleder mistet den i en biljakt fordi den aktuelle bilen kjørte for fort. I løpet av ca. en time etter den første meldingen, ca. kl. 04.30, fikk en ny patrulje kontakt med bilen i området ved Ensjø/Kampen i Oslo. Dette var en uniformert hundepatrulje med politibetjent C som sjåfør. Bilen kjørte mot patruljen og passerte den. Like etter tok patruljen en u-sving, og satte på blålys og sirene. Det ble en biljakt som blant annet gikk på gangvei. Politiet punkterte og mistet bilen av syne, men kunne kjøre sakte etter den. Ved Malerhaugveien hadde bilen kjørt gjennom noen hager i tilknytning til flere rekkehus, og stanset i enden. Da patruljen kom dit, var bilen tom. En hund ble sluppet ut, og politiet løp etter dem. På den andre siden av et slags skogholt stod det andre politipatruljer og dekket opp, og fikk stanset tiltalte og to andre ved Ensjøveien. Alle tre ble tatt med inn til arresten, og det ble tatt blodprøver av dem. Politiet har henlagt saken overfor de to andre.
Tiltalebeslutningen post I, II og III gjelder kjøring i alkohol- og ruspåvirket tilstand, kjøring uten gyldig førerkort og unnlatelse av å stanse for politiet. Det sentrale spørsmålet er om det var tiltalte som var fører av bilen. Retten har delt seg i vurderingen av dette.
Rettens flertall, tingrettsdommer Skjold Rafoss og meddommer Lie, er overbevist om at det var tiltalte som var fører av bilen. Flertallet utelukker ikke at en av de to andre var fører av bilen på et tidligere tidspunkt, inkludert da bilen kjørte på E6 innover mot Oslo og i forbindelse med den første biljakten fra politiets side. Flertallet er imidlertid overbevist om at tiltalte var fører av bilen da hundepatruljen møtte dem i Gladengveien i området ved Ensjø/Kampen, og frem til bilen kjørte gjennom hagene ved noen rekkehus i Malerhaugveien og stanset der.
Flertallet har lagt avgjørende vekt på forklaringen fra politibetjent C. Han forklarte at patruljen var på utkikk etter bilen, og at han hadde fullt fokus mot fører av bilen da de passerte hverandre. Selv om hendelsen skjedde rundt soloppgang, fremgår det av bilde fra mobilen hans at det allerede var ganske lyst på dette tidspunktet. Politibetjent C så at fører var slank og at håret var maskinklipt/snauklipt. Han mener at han så ansiktet godt da de passerte hverandre i Gladengveien, og han gjenkjente umiddelbart tiltalte da han møtte han noen få minutter senere etter at en annen patrulje hadde fått kontroll på dem. C var helt sikker på at det var tiltalte som hadde vært fører av bilen. C gikk derfor rett bort til tiltalte og spurte hvorfor han hadde kjørt på den måten, men C husker ikke hva tiltalte svarte til dette. Beskrivelsene C gav av sjåføren er i samsvar med hvordan tiltalte ser ut på bilder tatt rett etter hendelsen. Retten viser særlig til at tiltalte er snauklipt, mens de andre to har mer hår.
Politibetjent C forklarte at det ble meldt på samband at tiltalte hadde kastet fra seg noe da han kom ut fra skogholtet og så at det var politi som ventet der. Dette ble meldt inn på samband av patruljen som ventet på andre siden av skogholtet. Patruljen sa at tiltalte kastet noe like før de stanset han. Makkeren til C søkte derfor med hund i dette området, og fant nøkkel til bilen. Hunden er trent til å markere på gjenstander som nylig har blitt håndtert av et menneske, og fant nøkkelen i et fritt søk i området der tiltalte hadde kastet fra seg noe. Denne informasjonen hadde politibetjent C fått fra den andre patruljen som pågrep tiltalte og de to andre, og fra makkeren hans som fant nøkkelen. Ideelt sett burde disse politibetjentene vitnet om dette selv i retten. Flertallet er imidlertid overbevist om at Cs forklaring om dette er riktig. Flertallet mener at dette underbygger at tiltalte var fører av bilen.
En av de andre to som ble stanset, var eier av bilen, og han hadde en annen nøkkel til bilen på seg da han ble tatt med inn til arresten. Etter flertallets syn viser dette bare at han også hadde nøkkel til bilen, og at det ikke var han som kastet fra seg de andre nøklene til bilen da de møtte politiet.
Samlet sett er flertallet overbevist om at det var tiltalte som var fører av bilen da hundepatruljen møtte dem i Gladengveien ved Ensjø/Kampen, og frem til bilen kjørte gjennom hagene ved noen rekkehus i Malerhaugveien og stanset der. Flertallet har lagt avgjørende vekt på politibetjent Cs forklaring og observasjon av tiltalte, og at tiltalte kastet fra seg nøkkel til bilen før han ble tatt av en annen politipatrulje. I tillegg støttes dette av tiltaltes straffehistorikk og tidligere modus med hensyn til kjøring uten gyldig førerkort og kjøring i ruspåvirket tilstand.
Flertallet er overbevist om at tiltalte var påvirket av alkohol, amfetamin og det narkotiske virkestoffet THC tilsvarende minst 0,78 promille, da han kjørte bilen, som beskrevet i tiltalebeslutningen post I. Det fremgår av den kliniske undersøkelsen at tiltalte ikke samarbeidet og at blodprøve måtte tas med tvang, men at legen oppfattet han som tydelig ruspåvirket. Ifølge analyseresultatet fra blodprøven ble det påvist etanol (alkohol) i en konsentrasjon på 0,78 promille, amfetamin i en konsentrasjon på 0,691 mikromol per liter og THC (tetrahydrocannabinol) i en konsentrasjon på 0,0033 mikromol per liter. Det er innhentet sakkyndig rapport. Det fremgår under vurderingen av den samlede påvirkning at tiltalte under kjøringen hadde en blodalkoholkonsentrasjon eller en mengde alkohol i kroppen som senere kunne føre til en blodalkoholkonsentrasjon som minst var 0,78 promille og mest sannsynlig var 1,0-1,1 promille. I tillegg hadde han amfetamin i blodet, der konsentrasjonen var høyere enn straffbarhetsgrensen. Ut fra prinsippet om at rimelig tvil skal komme han til gode, legger dermed flertallet til grunn at han hadde en ruspåvirkningsgrad tilsvarende minst 0,78 promille under kjøringen. Flertallet er overbevist om at han handlet med forsett både med hensyn til rusinntaket, og at han kjørte i ruspåvirket tilstand.
Tiltalte hadde ikke gyldig førerkort. Dette fremgår av utskrift fra Autosys. Flertallet er overbevist om at han kjørte bilen uten gyldig førerkort, og at han, bedømt som edru, handlet med forsett om at han kjørte uten gyldig førerkort. Han skal dermed dømmes etter tiltalebeslutningen post I.
Etter flertallets syn er det heller ingen tvil om at tiltalte kjørte bilen videre og unnlot å stanse for politiet til tross for at det var gitt tegn om å stanse, som beskrevet i tiltalebeslutningen post III. Politibetjent C og makkeren hans kjørte uniformert hundepatrulje, satte på blålys og sirene, og kjørte etter han. Dette er tydelige signaler og pålegg om at han skulle stanse. Til tross for dette kjørte han videre både på en gangvei og gjennom hager for å komme unna politiet. Etter flertallets syn viser dette at han bevisst unnlot å stanse. Retten har ved bevisvurderingen lagt vekt på forklaringen fra politibetjent C, som underbygges av illustrasjonsmappe med bilder av bilen. Bildene viser blant annet hjulspor fra at bilen hadde kjørt gjennom flere hager som lå ved noen rekkehus, og at den hadde kræsjet i et slags gjerde før den stanset. Flertallet er overbevist om at tiltalte, bedømt som edru, bevisst unnlot å stanse for politiet, og at han dermed handlet med forsett.
Flertallets konklusjon er at tiltalte skal dømmes i samsvar med tiltalebeslutningen post I, II og III.
Rettens mindretall, meddommer Jensen, er i tvil om det var tiltalte som var fører av bilen. Mindretallet mener det ikke kan utelukkes at en av de andre to var sjåfør da politiet møtte dem. Mindretallet viser til opplysningen om at bilder fra Vegtrafikksentralen tilsier at det mest sannsynlig var en av de andre som kjørte bilen på E6 innover mot Oslo. Mindretallet viser videre til at politibetjent Cs observasjon skjedde på natten og i løpet av få sekunder mens han selv kjørte politibilen. Etter mindretallets syn kan det ikke utelukkes at observasjonen er feil, og at det var en av de andre to som var fører av bilen. Det er opplyst at tiltalte er lav, og det kan ha vært vanskelig å se han godt da bilene passerte hverandre. Mindretallet viser også til at det ikke er ført konkrete bevis for at det var tiltalte som kastet nøklene fra seg på bakken. Politibetjentene som så dette, og som fant nøklene, forklarte seg ikke i retten, og det er ikke fremlagt bilder av disse nøklene. Denne opplysningen er bare basert på at politibetjent C hørte dette fra andre. Dette er etter mindretallets syn ikke tilstrekkelig. På denne bakgrunn mener mindretallet at tiltalte skal frifinnes for tiltalebeslutningen post I, II og III.
Retten er overbevist om at tiltalte brukte amfetamin og hasj/marihuana, som beskrevet i tiltalebeslutningen post IV, og at han handlet med forsett. Retten har i bevisvurderingen lagt vekt på den kliniske undersøkelsen, analyseresultatet fra blodprøve og den sakkyndige rapporten med hensyn til samlet påvirkningsgrad.
Rettens konklusjon er at tiltalte skal dømmes i samsvar med tiltalebeslutningen post IV.
Tiltalte nektet å samarbeide om ta blodprøve ta han ble tatt med inn i arresten. Retten viser til politibetjent Bs forklaring, som underbygges av den kliniske undersøkelsen, der det fremgår at blodprøven måtte tas med tvang. Retten er overbevist om at tiltalte i den forbindelse slo hånda i bordet og sa «din forbanna idiot» til politibetjent B, og at han like etter ropte «jævla morrapuler» til politibetjent B og de andre tilstedeværende. Retten har lagt avgjørende vekt på forklaringen fra politibetjent B. Etter rettens syn må dette anses som forulemping av politiet ved skjellsord under eller på grunn av utføringen av tjenesten. Retten er overbevist om at tiltalte, bedømt som edru, handlet med forsett.
Rettens konklusjon er at tiltalte skal dømmes i samsvar med tiltalebeslutningen post V.
Tiltalte er en 35 år gammel mann. Han er straffet en rekke ganger tidligere.
Ved straffutmålingen tar retten utgangspunkt i det mest alvorlige forholdet, og så skal det deretter gis et tillegg i straffen for de øvrige overtredelsene, jf. blant annet HR-2018-1660-A avsnitt 38. Straffskjerpelsesprinsippet i straffeloven § 79 bokstav a) får anvendelse.
Kjøring i ruspåvirket tilstand med en påvirkningsgrad over 0,5 til og med 1,2 i promille skal som regel straffes med bot og betinget eller ubetinget fengsel, jf. vegtrafikkloven § 31 annet ledd, bokstav b). Tiltalte hadde en påvirkningsgrad på minst 0,78 promille. Det er skjerpende at tiltalte tidligere er dømt for kjøring i ruspåvirket tilstand. I slike tilfeller skal det som regel gis bot og ubetinget fengsel, jf. vegtrafikkloven § 31 fjerde ledd, siste punktum. Ifølge lovforarbeidene og rettspraksis er tyngdepunktet 75 dager fengsel ved tredje gangs domfellelse for ruspåvirket kjøring, jf. NOU-1987:11 punkt 1.6.3 og LA-2021-84379.
I skjerpende retning legges det vekt på graden av påvirkning og hvilke farer kjøringen har medført, jf. vegtrafikkloven § 31 fjerde ledd. Tiltalte kjørte med en høy ruspåvirkning i et tettbebygd boligområde i Oslo sentrum, og kjøringen fant sted natt til 18. mai, slik at det kunne vært flere personer ute i gatene enn det faktisk var. Tiltalte kjørte med relativt høy hastighet på gangvei, bak omsorgsbolig, og gjennom flere hager tilhørende noen rekkehus. Etter rettens syn innebar kjøringen et betydelig farepotensial. Dette tilsier etter rettens syn at straffen før den ruspåvirkede kjøringen isolert sett bør settes til minst 75 dager fengsel og en bot.
Tiltalte skal i tillegg straffes for kjøring uten gyldig førerkort. Påtalemyndigheten har opplyst at dette er den 21. gangen han får en reaksjon for kjøring uten gyldig førerkort, dersom både forelegg og domfellelser tas med. Dette er klart skjerpende, og straffeloven § 79 bokstav b) får anvendelse. Etter rettens syn viser hans straffehistorikk en manglende respekt for vegtrafikklovgivningen. Borgarting lagmannsrett har ved et lignende tilfelle lagt til grunn at kjøring uten gyldig førerkort for 20. gang skulle føre til ubetinget fengsel i 21 dager, jf. LB-2021-20691. Etter rettens syn er dette en passende straff isolert sett for kjøringen uten gyldig førerkort.
Unnlatelse av å etterkomme politiets pålegg og forulemping av politiet, som beskrevet i tiltalebeslutningen post III og V er isolert sett bøteforhold. Retten anser dette som skjerpende omstendigheter.
Tiltalebeslutningen post IV gjelder bruk av amfetamin og hasj/marihuana. På bakgrunn av de standpunktene som kom til uttrykk i forbindelse ved Stortingets behandling av forslaget til rusreform, har Høyesterett kommet til at det kan anvendes straffutmålingsfrafall for rusavhengiges befatning med mindre mengder narkotika til egen bruk. Høyesterett har uttalt at «Den praksisomlegging som jeg har redegjort for, innebærer at rusavhengiges erverv, besittelse og oppbevaring av inntil fem gram heroin, amfetamin eller kokain til egen bruk heretter i alminnelighet skal føre til straffutmålingsfrafall, jf. straffeloven § 61. Det samme gjelder selve bruken av stoffet», jf. HR-2022-731-A avsnitt 70. På denne bakgrunn har retten kommet til at tiltalte skal gis straffutmålingsfrafall med hensyn til bruken av narkotika i tiltalebeslutningen post IV, jf. straffeloven § 61.
Samlet sett har retten kommet til at det skal gis en straff på fengsel i 90 dager og en bot.
Etter fast praksis settes boten for kjøring i ruspåvirket tilstand som regel til halvannen ganger brutto månedslønn, og bare unntaksvis under 10 000 kroner, jf. Ot.prp.nr.65 (1987–1988) s. 28. Det er fremlagt ligningsopplysninger som viser at tiltalte har en begrenset inntekt. Retten har derfor kommet til at boten passende kan settes til 10 000 kroner, subsidiært fengsel i 15 dager dersom boten ikke betales.
Påtalemyndigheten har lagt ned påstand om at tiltalte ilegges fem år sperrefrist for gjenerverv av førerretten. Når en person uten førerrett blir ilagt straff for føring av motorvogn i påvirket tilstand, fastsettes sperrefrist for førerrett i medhold av vegtrafikkloven § 24a annet ledd, jf. tapsforskriften § 4-1. Retningslinjene i tapsforskriften kapittel 3 får tilsvarende anvendelse. Ved gjentatt kjøring i ruspåvirket tilstand, fastsettes sperrefristen fra 3-5 år når det har gått over fem år fra første dom til den nye overtredelsen, jf. tapsforskriften § 3-10. Samlet sett har retten kommet til at sperrefristen passende skal settes til fem år. Retten har lagt vekt på at det er tredje gang han dømmes for kjøring i ruspåvirket kjøring, og hvilket farepotensiale kjøringen medførte. Sperrefristen regnes fra kjøringen fant sted den 18. mai 2022.
Påtalemyndigheten har nedlagt påstand om erstatning for saksomkostninger til det offentlige fastsatt etter rettens skjønn. Utgangspunktet er at tiltalte ved domfellelse skal pålegges å erstatte staten nødvendige omkostninger ved saken, jf. straffeprosessloven § 436. Saksomkostninger ilegges bare dersom det antas mulig å oppnå betaling, og avpasses etter tiltaltes økonomiske evne, jf. straffeprosessloven § 437. Basert på tiltaltes begrensede økonomiske evne, har retten kommet til at han ikke skal dømmes til å betale erstatning for saksomkostninger til det offentlige.
Dommen er avsagt under dissens.
DOMSSLUTNING