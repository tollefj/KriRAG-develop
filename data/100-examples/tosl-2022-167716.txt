Tiltalte har ikke ønsket å forklare seg nærmere om hendelsen foruten å si at det ikke var han som kjørte denne bilen lørdag 11. juni 2022 ca. kl. 20.00. Han forklarte likevel litt etter hvert at han hadde en venn i [adresse2] hvor den aktuelle kjøringen ble påbegynt, at han kjenner hun som eide kjøretøyet Tesla med kjennemerke [kjennemerke] – B og at han kjenner til hvem som satt i bilen i den aktuelle kjøringen. Han ønsket imidlertid ikke å angi noen. Tiltalte forklarte også at han aldri har blitt stoppet av politiet i denne Teslaen. Han har kun blitt stoppet en gang av politiet i 2021, men da kjørte han en Mercedes. Han forklarte også at han på et tidspunkt for en del år siden hadde fått et brev fra politiet i Trøndelag med beskjed om at hans førerkort var inndratt da politiet hadde beskyldt han for bruk av narkotika uten grunnlag. Tiltalte hørte ikke noe mer, og han har ikke fått med seg at førerkortet er inndratt. Han ble først kjent med inndragelsen da han ble stoppet av politiet vinter 2021. Han erkjente likevel at han på tidspunktet for tiltalens forhold var kjent med at han ikke hadde gyldig førerkort, men det er uten betydning da det ikke var han som kjørte bilen.
Retten finner det imidlertid bevist utover enhver rimelig tvil at tiltalte lørdag 11. juni 2022 ca. kl. 20.00 i Østre Aker vei i Oslo kjørte en Tesla personbil med kjennemerke [kjennemerke] og unnlot straks å stanse for politiet til tross for at det var gitt tegn om å stanse (post I), at han ikke hadde gyldig førerkort ved den aktuelle kjøringen (post II) og at han litt ut i den aktuelle kjøringen kjørte på rødt lys i Storokrysset (post III).
Retten legger avgjørende vekt på forklaringen til politibetjent Steinar Riiber Ritter som støttes av hans makker på det aktuelle oppdraget politibetjent Rune Bergmann.
De har forklart at de noe i forkant av kl. 20:00 lørdag 11. juni 2022 var på et sivilt oppdrag på en parkeringsplass utenfor [adresse2]. Da satt og fulgte med på en svart Tesla med kjennemerke [kjennemerke] og en person som satt i bilens passasjersetet. De satt ca. 50 meter unna, med sikt direkte mot Teslaen og inngangen til [adresse2]. Etter ca. 10 minutter kom det plutselig en mann småløpende ut fra inngangen i [adresse2]. Han var svært iøynefallende da han var ikledd noe som lignet på en svart slåbrok (mulig pels/pysj) med en svart håndveske over skulderen. Han løp mot Teslaen, satte seg inn på førersetet og startet bilen og kjørte. Begge politibetjenten ga uttrykk for at de klart og tydelig så hvem som kom ut av adressen og hvem som var fører av bilen da de hadde god sikt mot ansiktet til denne mannen og ikke var langt unna. Da betjentene fattet mistanke til fører, fulgte de etter Teslaen. I forbindelse med oppdraget foretok politibetjent Bergmann søk i politiets registre for å identifisere personene i bilen. I en sak tilknyttet det aktuelle kjøretøyet eller via en annen tilknytning, fikk politibetjent Bergmann treff på A, tiltalte, og fikk opp et passbilde av han på mobil/Ipad. Begge politibetjentene var sikre på identifiseringen. Senere samme natt laget også politibetjent Bergmann en gjenkjennelsesrapport på saken. Det gjøres kun ved sikker identifikasjon. I samme søk ble de også kjent med at tiltalte ikke innehadde gyldig førerkort. Politibetjentene kjørte etter bilen ut på Østre Aker vei i retning Storo. Etter ca. to kilometer ved YX bensinstasjon på Kalbakken da de lå rett bak Teslaen, slo de på blålys og sirene. De blinket også en rekke ganger med frontlysene for å få tiltalte til å stoppe. De kjørte gjennom Lørentunnelen med både sirene og blålys. Andre biler flyttet seg unna. Tiltalte gjorde imidlertid ikke tegn til å stoppe. Han fortsatte først i vanlig fart før han økte farten betydelig. Politibetjent Ritter mener at tiltalte ved Lørentunnelen var opp i 120 km/t. Flere andre patruljer ble påkoblet. Da det var veldig mye trafikk i området, og det ble vurdert at politijakten var uforsvarlig, ble utrykningen avbrutt og Ritter/Bergmann mistet Teslaen av syne. Ved Storo-krysset fikk de igjen øye på Teslaen ca. 100 – 150 meter foran seg. Tiltalte manøvrerte da Teslaen mellom biler som sto i kø i krysset, før han kjørte på rødt lys opp mot Kjelsås. Teslaen ble noe senere funnet forlatt utenfor Coop Prix i Marsveien på Grefsen/Kjelsås av en annen patrulje.
Retten finner det ikke tvilsomt at det var tiltalte som kjørte og at han skjønte at den sivile patruljebilen som fulgte etter og lå rett bak han, gjorde tegn til at han skulle stoppe. Han valgte likevel ikke å etterkomme politiets tegn om å stanse. Det vises til at de kjørte etter han i en lengre periode med både blålys, sirene og de blinket på han flere ganger med frontlysene. Det var andre bilister som tilpasset seg utrykningen. Tiltaltes akselerering og etter hvert svært høye hastighet støtter opp om det samme. Manøvreringen mellom biler i Storokrysset og kjøringen på rødt lys, underbygger det samme. Han ønsket ikke å bli stoppet og kontrollert av politiet.
Politibetjentens observasjoner er i det overveiende samstemmende, både i forhold til tiltaltes identitet, tiltaltes kjøring, herunder kjøring på rødt lys, og at tiltalte under kjøringen ikke stoppet til tross for klare tegn fra politiet om å stanse. Deres forklaringer støttes også av tidsnære anmeldelse og rapporter i saken. Retten legger dette til grunn.
Tiltalte har for øvrig selv erkjent at han på dette tidspunktet var klar over at han ikke hadde gyldig førerkort, noe som støttes av utskrift av førerkortstatus fra Autosys.
Ut fra den ovennevnte beskrivelsen, finner retten det bevist utover enhver rimelig tvil at tiltalte handlet med viten og vilje hva gjelder alle tre poster.
Da de objektive og subjektive vilkår for straff er til stede blir tiltalte å dømmes for overtredelse av vegtrafikkloven § 31 første ledd, jf. § 10 første ledd (post I), vegtrafikkloven § 31 første ledd, jf. § 24 første ledd første punktum (post II) og vegtrafikkloven § 31 første ledd, jf. § 5, jf. skiltforskriften § 24 (post III).
Det skal følgelig utmåles en straff for overtredelsene.
Tiltalte A er en 39 år gammel mann bosatt i Oslo. Han er ugift og har ingen barn han forsørger. Han jobber som sykkelmekaniker hvor han har en ca. brutto inntekt på kr. 400 000 per år. Han har ingen formue foruten en sykkel til en verdi av ca. kr. 30 000. Han har ingen gjeld.
Forelegget er utmålt i henhold til Oslo politidistrikts bøtedirektiv sammenholdt med forskrift om forenklede forelegg, hvor hver av forholdene isolert sett tilsier en bot stor:
Idet straffeloven § 79 a kommer til anvendelse tar man utgangspunkt i det strengeste forholdet. Hver av de følgende postene tillegges med halv sum. Summen blir da kr. 13 000 + 4 250 + 3 725 = kr. 20 975, som i forelegget er satt til kr. 20 250,–.
Som følge av at forelegget ikke har blitt vedtatt og saken er innbrakt for retten, vil tilståelsesrabatten som er innbakt i bøtesatsene falle bort, og straffen blir å øke med ca. 20 %.
Riktig straff utgjør da en bot på kr. 24 300,–, subsidiært 24 dager i fengsel (for det tilfellet boten ikke betales/inndrives) jf. HR-2022-981-A avsnitt 67.
Hensynet til likebehandling og ensartet praksis tilsier at bøtedirektivets satser legges til grunn. Retten kan ikke se at det er uforholdsmessig i denne saken.
Aktor har også påstått at tiltalte ilegges sakskostnader etter rettens skjønn. Retten er enig i at tiltalte bør ilegges sakskostnader og har kommet til at kr. 1 000 er et passende beløp.
DOMSSLUTNING
det hele sammenholdt med straffeloven § 79 bokstav a, til en bot stor 24 300 – tjuefiretusentrehundre – kroner, subsidiært fengsel i 24 – tjuefire – dager.
Tiltalte har ikke ønsket å forklare seg nærmere om hendelsen foruten å si at det ikke var han som kjørte denne bilen lørdag 11. juni 2022 ca. kl. 20.00. Han forklarte likevel litt etter hvert at han hadde en venn i [adresse2] hvor den aktuelle kjøringen ble påbegynt, at han kjenner hun som eide kjøretøyet Tesla med kjennemerke [kjennemerke] – B og at han kjenner til hvem som satt i bilen i den aktuelle kjøringen. Han ønsket imidlertid ikke å angi noen. Tiltalte forklarte også at han aldri har blitt stoppet av politiet i denne Teslaen. Han har kun blitt stoppet en gang av politiet i 2021, men da kjørte han en Mercedes. Han forklarte også at han på et tidspunkt for en del år siden hadde fått et brev fra politiet i Trøndelag med beskjed om at hans førerkort var inndratt da politiet hadde beskyldt han for bruk av narkotika uten grunnlag. Tiltalte hørte ikke noe mer, og han har ikke fått med seg at førerkortet er inndratt. Han ble først kjent med inndragelsen da han ble stoppet av politiet vinter 2021. Han erkjente likevel at han på tidspunktet for tiltalens forhold var kjent med at han ikke hadde gyldig førerkort, men det er uten betydning da det ikke var han som kjørte bilen.
Retten finner det imidlertid bevist utover enhver rimelig tvil at tiltalte lørdag 11. juni 2022 ca. kl. 20.00 i Østre Aker vei i Oslo kjørte en Tesla personbil med kjennemerke [kjennemerke] og unnlot straks å stanse for politiet til tross for at det var gitt tegn om å stanse (post I), at han ikke hadde gyldig førerkort ved den aktuelle kjøringen (post II) og at han litt ut i den aktuelle kjøringen kjørte på rødt lys i Storokrysset (post III).
Retten legger avgjørende vekt på forklaringen til politibetjent Steinar Riiber Ritter som støttes av hans makker på det aktuelle oppdraget politibetjent Rune Bergmann.
De har forklart at de noe i forkant av kl. 20:00 lørdag 11. juni 2022 var på et sivilt oppdrag på en parkeringsplass utenfor [adresse2]. Da satt og fulgte med på en svart Tesla med kjennemerke [kjennemerke] og en person som satt i bilens passasjersetet. De satt ca. 50 meter unna, med sikt direkte mot Teslaen og inngangen til [adresse2]. Etter ca. 10 minutter kom det plutselig en mann småløpende ut fra inngangen i [adresse2]. Han var svært iøynefallende da han var ikledd noe som lignet på en svart slåbrok (mulig pels/pysj) med en svart håndveske over skulderen. Han løp mot Teslaen, satte seg inn på førersetet og startet bilen og kjørte. Begge politibetjenten ga uttrykk for at de klart og tydelig så hvem som kom ut av adressen og hvem som var fører av bilen da de hadde god sikt mot ansiktet til denne mannen og ikke var langt unna. Da betjentene fattet mistanke til fører, fulgte de etter Teslaen. I forbindelse med oppdraget foretok politibetjent Bergmann søk i politiets registre for å identifisere personene i bilen. I en sak tilknyttet det aktuelle kjøretøyet eller via en annen tilknytning, fikk politibetjent Bergmann treff på A, tiltalte, og fikk opp et passbilde av han på mobil/Ipad. Begge politibetjentene var sikre på identifiseringen. Senere samme natt laget også politibetjent Bergmann en gjenkjennelsesrapport på saken. Det gjøres kun ved sikker identifikasjon. I samme søk ble de også kjent med at tiltalte ikke innehadde gyldig førerkort. Politibetjentene kjørte etter bilen ut på Østre Aker vei i retning Storo. Etter ca. to kilometer ved YX bensinstasjon på Kalbakken da de lå rett bak Teslaen, slo de på blålys og sirene. De blinket også en rekke ganger med frontlysene for å få tiltalte til å stoppe. De kjørte gjennom Lørentunnelen med både sirene og blålys. Andre biler flyttet seg unna. Tiltalte gjorde imidlertid ikke tegn til å stoppe. Han fortsatte først i vanlig fart før han økte farten betydelig. Politibetjent Ritter mener at tiltalte ved Lørentunnelen var opp i 120 km/t. Flere andre patruljer ble påkoblet. Da det var veldig mye trafikk i området, og det ble vurdert at politijakten var uforsvarlig, ble utrykningen avbrutt og Ritter/Bergmann mistet Teslaen av syne. Ved Storo-krysset fikk de igjen øye på Teslaen ca. 100 – 150 meter foran seg. Tiltalte manøvrerte da Teslaen mellom biler som sto i kø i krysset, før han kjørte på rødt lys opp mot Kjelsås. Teslaen ble noe senere funnet forlatt utenfor Coop Prix i Marsveien på Grefsen/Kjelsås av en annen patrulje.
Retten finner det ikke tvilsomt at det var tiltalte som kjørte og at han skjønte at den sivile patruljebilen som fulgte etter og lå rett bak han, gjorde tegn til at han skulle stoppe. Han valgte likevel ikke å etterkomme politiets tegn om å stanse. Det vises til at de kjørte etter han i en lengre periode med både blålys, sirene og de blinket på han flere ganger med frontlysene. Det var andre bilister som tilpasset seg utrykningen. Tiltaltes akselerering og etter hvert svært høye hastighet støtter opp om det samme. Manøvreringen mellom biler i Storokrysset og kjøringen på rødt lys, underbygger det samme. Han ønsket ikke å bli stoppet og kontrollert av politiet.
Politibetjentens observasjoner er i det overveiende samstemmende, både i forhold til tiltaltes identitet, tiltaltes kjøring, herunder kjøring på rødt lys, og at tiltalte under kjøringen ikke stoppet til tross for klare tegn fra politiet om å stanse. Deres forklaringer støttes også av tidsnære anmeldelse og rapporter i saken. Retten legger dette til grunn.
Tiltalte har for øvrig selv erkjent at han på dette tidspunktet var klar over at han ikke hadde gyldig førerkort, noe som støttes av utskrift av førerkortstatus fra Autosys.
Ut fra den ovennevnte beskrivelsen, finner retten det bevist utover enhver rimelig tvil at tiltalte handlet med viten og vilje hva gjelder alle tre poster.
Da de objektive og subjektive vilkår for straff er til stede blir tiltalte å dømmes for overtredelse av vegtrafikkloven § 31 første ledd, jf. § 10 første ledd (post I), vegtrafikkloven § 31 første ledd, jf. § 24 første ledd første punktum (post II) og vegtrafikkloven § 31 første ledd, jf. § 5, jf. skiltforskriften § 24 (post III).
Det skal følgelig utmåles en straff for overtredelsene.
Tiltalte A er en 39 år gammel mann bosatt i Oslo. Han er ugift og har ingen barn han forsørger. Han jobber som sykkelmekaniker hvor han har en ca. brutto inntekt på kr. 400 000 per år. Han har ingen formue foruten en sykkel til en verdi av ca. kr. 30 000. Han har ingen gjeld.
Forelegget er utmålt i henhold til Oslo politidistrikts bøtedirektiv sammenholdt med forskrift om forenklede forelegg, hvor hver av forholdene isolert sett tilsier en bot stor:
Idet straffeloven § 79 a kommer til anvendelse tar man utgangspunkt i det strengeste forholdet. Hver av de følgende postene tillegges med halv sum. Summen blir da kr. 13 000 + 4 250 + 3 725 = kr. 20 975, som i forelegget er satt til kr. 20 250,–.
Som følge av at forelegget ikke har blitt vedtatt og saken er innbrakt for retten, vil tilståelsesrabatten som er innbakt i bøtesatsene falle bort, og straffen blir å øke med ca. 20 %.
Riktig straff utgjør da en bot på kr. 24 300,–, subsidiært 24 dager i fengsel (for det tilfellet boten ikke betales/inndrives) jf. HR-2022-981-A avsnitt 67.
Hensynet til likebehandling og ensartet praksis tilsier at bøtedirektivets satser legges til grunn. Retten kan ikke se at det er uforholdsmessig i denne saken.
Aktor har også påstått at tiltalte ilegges sakskostnader etter rettens skjønn. Retten er enig i at tiltalte bør ilegges sakskostnader og har kommet til at kr. 1 000 er et passende beløp.
DOMSSLUTNING
det hele sammenholdt med straffeloven § 79 bokstav a, til en bot stor 24 300 – tjuefiretusentrehundre – kroner, subsidiært fengsel i 24 – tjuefire – dager.