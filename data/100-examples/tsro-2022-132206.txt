De tiltalte anfører at de var i straffriende rettsuvitenhet om at det var forbudt å fiske med bunntrål i det aktuelle området på den tid fisket fant sted, og at de av den grunn skal frifinnes, jf. straffeloven § 26.
Av straffeloven § 26 følger:
Den som på handlingstidspunktet på grunn av uvitenhet om rettsregler er ukjent med at handlingen er ulovlig, straffes når uvitenheten er uaktsom.
Lovbestemmelsen trådet i kraft 01.10.2015, og ordlyden er noe endret i forhold til den tidligere bestemmelsen om rettsvillfarelse. Det fremgår imidlertid av lovforarbeidene at det forutsettes omtrent samme praktisering av aktsomhetskravet som tidligere, jf. Matningsdal, Straffeloven, alminnelige bestemmelser, kommentarutgave, 2015, side 220. Dette betyr at tidligere rettspraksis fortsatt er relevant.
Det fremgår av Innst.O.nr.72 (2004–2005) at aktsomhetskravet knyttet til rettsuvitenhet praktiseres streng. Dette er grunnet til hensynet til likebehandling og en effektiv rettshåndhevelse.
Av rettspraksis følger at kravet skjerpes ytterligere når det gjelder regler som griper inn i næringsvirksomhet. Ved næringsvirksomhet plikter en å sette seg inn i de særregler som for virksomheten, jf. blant annet Rt-2009-1229 avsnitt 23, med henvisning til Rt-1991-385.I samme avsnitt uttaler Høyesterett seg også, med henvisning til Rt-1990-601 [Kan være Rt-1999-601, Lovdatas anm.], om hvilken betydningen det har for vurderingen av rettsuvitenheten at tiltalte har mottatt uriktig informasjon av at eget lands fiskerimyndigheter. Fra dommen gjengis:
«Som kaptein på «Q» utøvet S næringsvirksomhet på et område som var omfattet av en detaljert regulering fra norske myndigheters side. Det alminnelige utgangspunkt ved aktsomhetsvurderingen i forhold til spørsmålet om unnskyldelig rettsvillfarelse er at en slik utøver plikter å være orientert om regelverket. Jeg kan ikke se at det er grunnlag for å fravike dette utgangspunktet i vår sak. Dersom man skulle nøye seg med å konstatere at vedkommende kaptein har fulgt den informasjon om norske regler som han hevder å ha fått fra sitt eget lands fiskerimyndigheter, ville dette kunne føre til en uønsket svekkelse av de norske fiskerimyndigheters muligheter for kontroll og håndhevelse av regelverket for fiske i den aktuelle sonen.»
Med basis i disse rettslige utgangspunkter går retten over til å konkret vurdere hvorvidt de tiltalte var i straffriende rettsuvitenhet om det aktuelle forbudet mot bunntrålfiske.
Ut fra den bevisføring som har vært, legger retten grunn at de tiltalte rent faktisk ikke hadde kjennskap til forbudet. Spørsmålet er om denne uvitenheten var uaktsom.
Retten legger til grunn de tiltaltes forklaring om de faktiske forhold. Av forklaringene fremgikk at de forhold som er omhandlet i tiltalen gjelder to turer gjennomført 3. – 4. mars 2022 og 8. – 9. mars 2022. Fangstene fra turene ble losset og solgt til kjøpere i Danmark. Forut for hver seilas tok de tiltalte kontakt med sin fiskeriorganisasjon Visnet, som er en internasjonal bransjeorganisasjon for fiskebåtvirksomheter, for å avklare hvorvidt det var områder stengt for fiske. Visnet skal da ha opplyst at det ikke forelå noen slike. Det ble deretter gjennomført fiske med bunntrål i det stengte område slik som fremgår av tiltalene.
For As del legger retten til grunn at han, som kaptein på fiskefartøy, plikter å holde seg orientert om de regler for fiske som gjelder i det området fartøyet han er kaptein på fisker i. Som det fremgår av den rettslige gjennomgang over, gjelder et strengt aktsomhetsansvar. A har fremstått i retten som en kyndig skipper det ikke foreligger særlige personlige forhold ved som tilsier at det skal oppstilles en lavere aktsomhetsstandard for. Det forhold at A har mottatt feilaktig informasjon fra sin nederlandske fiskeriorganisasjon fritar ikke A for ansvar, jf. Rt-1990-601 [Kan være Rt-1999-601, Lovdatas anm.] sitert over. De tiltalte hadde handlingsalternativ ved å ta direkte kontakt med det norske fiskeridirektoratet, og derved fått klarlagt at det forelå forbud med fiske med bunntrål i avgrenset del av det området fartøyet la ut for å fiske i.
Det er fra forsvarer vist til at fiskefartøyet forløpende rapportert inn posisjon og fangst til fiskeridirektoratets Fishing Monitoring Center (FMC), og at norske myndigheter derved hele tiden hadde opplysninger om at det ble foretatt ulovlig fiske i det sperrede området. Ut fra dette burde norske myndigheter umiddelbart gitt beskjed om dette til de tiltalte, slik at lovovertredelsene kunne vært unngått. Retten deler ikke dette syn. Ut fra den bevisførsel som har vært, legger retten til grunn at det er maskinell rapporteringen som fiskefartøyene gjør til FMC. Det er ikke laget programvare for å fortløpende gjennomgå og avdekke ulovlig fiske basert på rapporteringene, og at det foretas heller ingen forløpende manuell gjennomgang av rapportene. Ut fra dette kan ikke retten se at det foreligger grunnlag for kritikk mot FMC.
Videre er det fra forsvarer anført at forskriften som forbudet er inntatt i, kun er publisert på norsk. Forbudsbestemmelsen er meget vanskelig tilgjengelig for utlendinger, hvilket må få betydning ved uaktsomhetsvurderingen.
Retten er enig i at dette kan få betydning for uaktsomhetsvurderingen, og viser til Ot.prp.nr.90 (2003–2004) s. 236 – 237, hvor det fremgår at aktsomhetskravet skal dempes noe i forhold til tidligere praksis dersom myndighetene ikke har gjort nok for å avverge rettsuvitenheten. Særlig gjelder dette i tilfeller hvor tiltalte ikke kan sies å ha opptrådt illojalt overfor lovens formål. Ut fra slik saken har blitt belyst under hovedforhandlingen, legger retten til grunn at det ikke foreligger forhold som tilsier at de tiltalte kan sies å ha opptrådt illojalt overfor havressursloven: lovbruddene synes ene og alene å knytte seg til uvitenhet om loven, og ikke spekulativ eller illojal opptreden. Spørsmålet etter dette er om det er slik at myndighetene ikke har gjort nok for å avverge rettsuvitenheten knyttet til bunntrålforbudet, slik at det gjelder et dempet aktsomhetskrav.
At forskriften kun foreligger på norsk, og ikke foreligger i oversatt form, er bekreftet for retten av vitner fra Fiskeridirektoratet. Av faktumbildet følger også at utenlandske myndigheter gjentatte ganger har bedt norske fiskerimyndigheter om å oversette norske forskrifter, men at dette gjentatte ganger har blitt avslått av norske myndigheter.
Under hovedforhandlingen ble det foretatt en gjennomgang av fiskeridirektoratets nettsider. Gjennomgangen viste at forskriften var publisert på den norske delen av nettsiden, hvor alle forskrifter fortløpende blir publisert. Samtidig har fiskeridirektoratet også en engelskspråklig del på sin nettsider, hvor utvalgte forskrifter er publisert i oversatt form. Her var forskriften omhandlet i tiltalene ikke medtatt. Samtidig er det på den engelske siden presisert at
«This is a list of regulations (in Norwegian) relevant to foreign vessels conducting fishing activities in waters under Norwegian fisheries jurisdiction. The list is not exhaustive. The Directorate of Fisheries is currently unable to provide English translations of these regulations.» (rettens understreking)
Dette faktumbildet må komplementeres med at det innenfor EU er gitt en Rådsforordning med likt forbud for fiske med bunntrål, med identisk angivelse av forbudsområdets utbredelse i tid og sted, jf. «Rådets forordning (EU) 2022/109 av 27. januar 2022 om fastsettelse for 2022 av fiskerimuligheter for visse fiskebestander og grupper av fiskebestander gjeldende i EU-farvann og for EU-fiskefartøy i visse andre farvann» bilag IV nr. 8. Rådsforordningen er publisert på alle de offisielle språkene innen EU, herunder nederlandsk, i Den Europeiske Unions Tidende den 31. januar 2022, hvilket vil si i tid forut for fiskeriene omhandlet i tiltalene.I en slik setting kan ikke retten se at verken A eller foretaket kan høres med at forbudsregelen har vært så vidt dårlig kommunisert at det gjelder et dempet aktsomhetskrav.
Forsvarer har i sin prosedyre vist til en del dommer, som retten ikke anser relevant. Dette gjelder Rt-1991-1261, som retten anser å ha avgjørende avvikende faktiske og rettslig faktum, samt Rt-1996-1670 og LH-2013-161573, som begge gjelder faktisk (og ikke rettslig) villfarelse.
Retten finner etter dette bevist at A sin rettsuvitenhet er uaktsomt, og at vilkårene for straffriende rettsuvitenhet derved ikke er oppfylt. Både de subjektive og objektive vilkår for straff er oppfylt, og A blir å domfelle i tråd med tiltalen.
Når det gjelder foretaket, finner retten på tilsvarende vis bevist at de objektive vilkår for straff er oppfylt. Videre er vilkårene for foretaksstraff i straffeloven § 27 oppfylt og foretaketsrettsuvitenhet anses uaktsom. Dette innebærer at vilkårene for inndragning er oppfylt overfor UKR 157 Beheer B.V.
Av forskriften § 6 fremgår at den som forsettlig eller uaktsomt overtrer bestemmelser gitt i eller i medhold av forskriften kan ilegges overtredelsesgebyr i henhold til havressursloven § 59. Av havressursloven § 59 tredje ledd fremgår
«Lovbrotsgebyr kan påleggjast etter faste satsar eller utmålast i kvart enkelt tilfelle. Ved fastsetjing av gebyret kan det mellom anna takast omsyn til fortenesta eller den potensielle fortenesta som den ansvarlege har hatt ved lovbrotet, kor alvorleg lovbrotet er, og ekstra kostnader som kontrolltiltak og handsaming av saka har ført med seg.»
Under prosedyren oppga påtalemyndigheten at bøtenivået i saker som dette var fra kr 10 000 til kr 50 000, og nedla påstand om at A dømmes til å betale kr 20 000 i bot. Fra forsvarers side ble det anført at A ikke var å laste for overtredelsen, og boten burde settes til kr 0, eller i det minste lavest mulig.
Retten er enig i at A i mangt og mye har opptrådt i tråd med slik en kaptein på fiskefartøy skal opptre. Men retten har konkludert med at han har vært i uaktsom rettsuvitenhet om fiskeriforbudet som ble foretatt. Han er en erfaren kaptein som hadde kjennskap til at det kunne være områder som var underlagt tidsbegrenset stengning for fiske, men valgte å stole på sin egen fiskeriorganisasjon Visnet, i stedet for å forhøre seg direkte med norske fiskerimyndigheter. Selv om uaktsomheten knyttet til rettsuvitenheten anses for å være i det nedre sjiktet, finner retten at hensynet til en effektiv håndheving og etterlevelse av regelverket tilsier at det skal reageres med en bot. Hensett uaktsomhetens størrelse, lovbruddets begrensede periode, sammenholdt med As økonomiske situasjon, finner retten at A skal ilegges en bot på kr 10 000.
Påtalemyndigheten har lagt ned påstand om at foretaket dømmes til inndragning av verdi av fangst oppnådd ved overtredelsen med kr 200 000. Inndragningsbeløpet er basert på et anslag av fangstens verdi foretatt av operasjonsbefal Simen Øen Strand på KNM Bergen. Beregningen, basert på snittpris ved landing 7.3.2022, tilsier en verdi på kr 240 120. Dersom laveste pris i perioden benyttes, så vurderes fangstens verdi til om lag kr 212 000. Påtalemyndighetens inndragningsbeløp er således lavere enn laveste snittpris i perioden.
Forsvarer har vist til at inndragningsbestemmelsen er en «kan»-regel, samt at utgiftsituasjonen for fiskeforetak i Europa i dag er ekstrem.
Retten er enig med forsvarer i at inndragningsbestemmelsen er en «kan»-regel, jf. havressursloven § 65, men finner at inndragning skal foretas. Det vises til at inndragning av verdien av fangst er viktig for effektiv håndheving og etterlevelse av regelverket.
Når det gjelder inndragningsbeløpets størrelse, viser retten til uttalelser i Rt-2003-1543, som er gjentatt i Rt-2014-996:
«Etter mitt syn vil hele fangstens verdi også i dette tilfellet være et naturlig utgangspunkt for vurderingen av inndragningsbeløpets størrelse. Imidlertid må det, ved den konkrete fastsettelsen av inndragningsbeløpet, skje en helhetsvurdering av de konkrete omstendigheter, særlig overtredelsens art og økonomiske betydning, graden av bebreidelse og rederiets økonomiske situasjon. Dette kan tilsi avvik så vel oppad som nedad i forhold til utgangspunktet.»
Rettens mindretall, fagdommeren, mener at inndragningsbeløpet skal settes til kr 200 000, i tråd med forelegget. Rettens flertall, de to meddommerne, mener at inndragningsbeløpet skal reduseres til kr 150 000, under hensyntaken til den meget vanskelige økonomiske situasjon for foretaket som ble beskrevet under hovedforhandlingen.
Retten finner at saksomkostninger skal ilegges med kr 5 000, som i sin helhet skal ilegges URK 157 Beheer B.V. Det vises til at saksomkostningsreglene er kan-regler, og til at lovovertredelsen i det vesentligste fant sted for å skaffe foretakets vinning.
Grunnet andre presserende arbeidsoppgaver for fagdommer, er dommen ikke avsagt innen fristen på tre dager etter at saken ble tatt opp til doms, jf. straffeprosessloven § 42.
DOMSSLUTNING
Saken gjelder fiske med bunntrål i gytefelt for torsk i område, som på tidspunktet fisket fant sted, var stengt for fiske med slik redskap.
De tiltalte har ikke bestridt at de med vitende og vilje har fisket med bunntrål til tid og sted som angitt i foreleggene. Retten legger med det til grunn at gjerningsbeskrivelsen i forbudsbestemmelsen er overtrådt, jf. havressursloven § 61, jf. § 16 annet ledd, jf. § 5 første ledd, jf. forskrift om forbud mot fiske i gyteområder for torsk i Norges økonomiske sone sør for 620 i 2022 § 2. Forbudsbestemmelsen retter seg mot både norske og utenlandske fartøy, jf. forskriften § 1.Dette gjelder A idet han som kaptein på fiskefartøyet med vitende og vilje fisket med bunntrål på tid og sted som nevnt, og for selskapet idet A handlet på vegne av det, jf. straffeloven § 27. De objektive vilkår for straff er derved oppfylt for begge tiltalte.
Fisket i sonen er foretatt med hensikt og oppfyller derved vilkåret for forsett for As del, jf. straffeloven § 22 bokstav a. For foretakets del, så har A i egenskap av kaptein, overtrådt straffebudet på vegne av foretaket, jf. straffeloven § 27, hvilket vil si at det foreligger grunnlag også for å straffe foretaket. Forestraffregelen i straffeloven § 27 er en «kan»-regel. Ut fra særlig hensynet til effektiv rettshåndhevelse av et havressursmessig viktig straffebud, finner retten at foretaket skal straffes.
De omtvistede spørsmålene i saken er hvorvidt de tiltalte har vært i straffriende rettsuvitenhet om forbudet mot å fiske med bunntrål i det aktuelle området, jf. straffeloven § 26, og hvis ikke, spørsmål om utmåling av straff for A og inndragningskravets størrelse for foretaket.
De tiltalte anfører at de var i straffriende rettsuvitenhet om at det var forbudt å fiske med bunntrål i det aktuelle området på den tid fisket fant sted, og at de av den grunn skal frifinnes, jf. straffeloven § 26.
Av straffeloven § 26 følger:
Den som på handlingstidspunktet på grunn av uvitenhet om rettsregler er ukjent med at handlingen er ulovlig, straffes når uvitenheten er uaktsom.
Lovbestemmelsen trådet i kraft 01.10.2015, og ordlyden er noe endret i forhold til den tidligere bestemmelsen om rettsvillfarelse. Det fremgår imidlertid av lovforarbeidene at det forutsettes omtrent samme praktisering av aktsomhetskravet som tidligere, jf. Matningsdal, Straffeloven, alminnelige bestemmelser, kommentarutgave, 2015, side 220. Dette betyr at tidligere rettspraksis fortsatt er relevant.
Det fremgår av Innst.O.nr.72 (2004–2005) at aktsomhetskravet knyttet til rettsuvitenhet praktiseres streng. Dette er grunnet til hensynet til likebehandling og en effektiv rettshåndhevelse.
Av rettspraksis følger at kravet skjerpes ytterligere når det gjelder regler som griper inn i næringsvirksomhet. Ved næringsvirksomhet plikter en å sette seg inn i de særregler som for virksomheten, jf. blant annet Rt-2009-1229 avsnitt 23, med henvisning til Rt-1991-385.I samme avsnitt uttaler Høyesterett seg også, med henvisning til Rt-1990-601 [Kan være Rt-1999-601, Lovdatas anm.], om hvilken betydningen det har for vurderingen av rettsuvitenheten at tiltalte har mottatt uriktig informasjon av at eget lands fiskerimyndigheter. Fra dommen gjengis:
«Som kaptein på «Q» utøvet S næringsvirksomhet på et område som var omfattet av en detaljert regulering fra norske myndigheters side. Det alminnelige utgangspunkt ved aktsomhetsvurderingen i forhold til spørsmålet om unnskyldelig rettsvillfarelse er at en slik utøver plikter å være orientert om regelverket. Jeg kan ikke se at det er grunnlag for å fravike dette utgangspunktet i vår sak. Dersom man skulle nøye seg med å konstatere at vedkommende kaptein har fulgt den informasjon om norske regler som han hevder å ha fått fra sitt eget lands fiskerimyndigheter, ville dette kunne føre til en uønsket svekkelse av de norske fiskerimyndigheters muligheter for kontroll og håndhevelse av regelverket for fiske i den aktuelle sonen.»
Med basis i disse rettslige utgangspunkter går retten over til å konkret vurdere hvorvidt de tiltalte var i straffriende rettsuvitenhet om det aktuelle forbudet mot bunntrålfiske.
Ut fra den bevisføring som har vært, legger retten grunn at de tiltalte rent faktisk ikke hadde kjennskap til forbudet. Spørsmålet er om denne uvitenheten var uaktsom.
Retten legger til grunn de tiltaltes forklaring om de faktiske forhold. Av forklaringene fremgikk at de forhold som er omhandlet i tiltalen gjelder to turer gjennomført 3. – 4. mars 2022 og 8. – 9. mars 2022. Fangstene fra turene ble losset og solgt til kjøpere i Danmark. Forut for hver seilas tok de tiltalte kontakt med sin fiskeriorganisasjon Visnet, som er en internasjonal bransjeorganisasjon for fiskebåtvirksomheter, for å avklare hvorvidt det var områder stengt for fiske. Visnet skal da ha opplyst at det ikke forelå noen slike. Det ble deretter gjennomført fiske med bunntrål i det stengte område slik som fremgår av tiltalene.
For As del legger retten til grunn at han, som kaptein på fiskefartøy, plikter å holde seg orientert om de regler for fiske som gjelder i det området fartøyet han er kaptein på fisker i. Som det fremgår av den rettslige gjennomgang over, gjelder et strengt aktsomhetsansvar. A har fremstått i retten som en kyndig skipper det ikke foreligger særlige personlige forhold ved som tilsier at det skal oppstilles en lavere aktsomhetsstandard for. Det forhold at A har mottatt feilaktig informasjon fra sin nederlandske fiskeriorganisasjon fritar ikke A for ansvar, jf. Rt-1990-601 [Kan være Rt-1999-601, Lovdatas anm.] sitert over. De tiltalte hadde handlingsalternativ ved å ta direkte kontakt med det norske fiskeridirektoratet, og derved fått klarlagt at det forelå forbud med fiske med bunntrål i avgrenset del av det området fartøyet la ut for å fiske i.
Det er fra forsvarer vist til at fiskefartøyet forløpende rapportert inn posisjon og fangst til fiskeridirektoratets Fishing Monitoring Center (FMC), og at norske myndigheter derved hele tiden hadde opplysninger om at det ble foretatt ulovlig fiske i det sperrede området. Ut fra dette burde norske myndigheter umiddelbart gitt beskjed om dette til de tiltalte, slik at lovovertredelsene kunne vært unngått. Retten deler ikke dette syn. Ut fra den bevisførsel som har vært, legger retten til grunn at det er maskinell rapporteringen som fiskefartøyene gjør til FMC. Det er ikke laget programvare for å fortløpende gjennomgå og avdekke ulovlig fiske basert på rapporteringene, og at det foretas heller ingen forløpende manuell gjennomgang av rapportene. Ut fra dette kan ikke retten se at det foreligger grunnlag for kritikk mot FMC.
Videre er det fra forsvarer anført at forskriften som forbudet er inntatt i, kun er publisert på norsk. Forbudsbestemmelsen er meget vanskelig tilgjengelig for utlendinger, hvilket må få betydning ved uaktsomhetsvurderingen.
Retten er enig i at dette kan få betydning for uaktsomhetsvurderingen, og viser til Ot.prp.nr.90 (2003–2004) s. 236 – 237, hvor det fremgår at aktsomhetskravet skal dempes noe i forhold til tidligere praksis dersom myndighetene ikke har gjort nok for å avverge rettsuvitenheten. Særlig gjelder dette i tilfeller hvor tiltalte ikke kan sies å ha opptrådt illojalt overfor lovens formål. Ut fra slik saken har blitt belyst under hovedforhandlingen, legger retten til grunn at det ikke foreligger forhold som tilsier at de tiltalte kan sies å ha opptrådt illojalt overfor havressursloven: lovbruddene synes ene og alene å knytte seg til uvitenhet om loven, og ikke spekulativ eller illojal opptreden. Spørsmålet etter dette er om det er slik at myndighetene ikke har gjort nok for å avverge rettsuvitenheten knyttet til bunntrålforbudet, slik at det gjelder et dempet aktsomhetskrav.
At forskriften kun foreligger på norsk, og ikke foreligger i oversatt form, er bekreftet for retten av vitner fra Fiskeridirektoratet. Av faktumbildet følger også at utenlandske myndigheter gjentatte ganger har bedt norske fiskerimyndigheter om å oversette norske forskrifter, men at dette gjentatte ganger har blitt avslått av norske myndigheter.
Under hovedforhandlingen ble det foretatt en gjennomgang av fiskeridirektoratets nettsider. Gjennomgangen viste at forskriften var publisert på den norske delen av nettsiden, hvor alle forskrifter fortløpende blir publisert. Samtidig har fiskeridirektoratet også en engelskspråklig del på sin nettsider, hvor utvalgte forskrifter er publisert i oversatt form. Her var forskriften omhandlet i tiltalene ikke medtatt. Samtidig er det på den engelske siden presisert at
«This is a list of regulations (in Norwegian) relevant to foreign vessels conducting fishing activities in waters under Norwegian fisheries jurisdiction. The list is not exhaustive. The Directorate of Fisheries is currently unable to provide English translations of these regulations.» (rettens understreking)
Dette faktumbildet må komplementeres med at det innenfor EU er gitt en Rådsforordning med likt forbud for fiske med bunntrål, med identisk angivelse av forbudsområdets utbredelse i tid og sted, jf. «Rådets forordning (EU) 2022/109 av 27. januar 2022 om fastsettelse for 2022 av fiskerimuligheter for visse fiskebestander og grupper av fiskebestander gjeldende i EU-farvann og for EU-fiskefartøy i visse andre farvann» bilag IV nr. 8. Rådsforordningen er publisert på alle de offisielle språkene innen EU, herunder nederlandsk, i Den Europeiske Unions Tidende den 31. januar 2022, hvilket vil si i tid forut for fiskeriene omhandlet i tiltalene.I en slik setting kan ikke retten se at verken A eller foretaket kan høres med at forbudsregelen har vært så vidt dårlig kommunisert at det gjelder et dempet aktsomhetskrav.
Forsvarer har i sin prosedyre vist til en del dommer, som retten ikke anser relevant. Dette gjelder Rt-1991-1261, som retten anser å ha avgjørende avvikende faktiske og rettslig faktum, samt Rt-1996-1670 og LH-2013-161573, som begge gjelder faktisk (og ikke rettslig) villfarelse.
Retten finner etter dette bevist at A sin rettsuvitenhet er uaktsomt, og at vilkårene for straffriende rettsuvitenhet derved ikke er oppfylt. Både de subjektive og objektive vilkår for straff er oppfylt, og A blir å domfelle i tråd med tiltalen.
Når det gjelder foretaket, finner retten på tilsvarende vis bevist at de objektive vilkår for straff er oppfylt. Videre er vilkårene for foretaksstraff i straffeloven § 27 oppfylt og foretaketsrettsuvitenhet anses uaktsom. Dette innebærer at vilkårene for inndragning er oppfylt overfor UKR 157 Beheer B.V.
Av forskriften § 6 fremgår at den som forsettlig eller uaktsomt overtrer bestemmelser gitt i eller i medhold av forskriften kan ilegges overtredelsesgebyr i henhold til havressursloven § 59. Av havressursloven § 59 tredje ledd fremgår
«Lovbrotsgebyr kan påleggjast etter faste satsar eller utmålast i kvart enkelt tilfelle. Ved fastsetjing av gebyret kan det mellom anna takast omsyn til fortenesta eller den potensielle fortenesta som den ansvarlege har hatt ved lovbrotet, kor alvorleg lovbrotet er, og ekstra kostnader som kontrolltiltak og handsaming av saka har ført med seg.»
Under prosedyren oppga påtalemyndigheten at bøtenivået i saker som dette var fra kr 10 000 til kr 50 000, og nedla påstand om at A dømmes til å betale kr 20 000 i bot. Fra forsvarers side ble det anført at A ikke var å laste for overtredelsen, og boten burde settes til kr 0, eller i det minste lavest mulig.
Retten er enig i at A i mangt og mye har opptrådt i tråd med slik en kaptein på fiskefartøy skal opptre. Men retten har konkludert med at han har vært i uaktsom rettsuvitenhet om fiskeriforbudet som ble foretatt. Han er en erfaren kaptein som hadde kjennskap til at det kunne være områder som var underlagt tidsbegrenset stengning for fiske, men valgte å stole på sin egen fiskeriorganisasjon Visnet, i stedet for å forhøre seg direkte med norske fiskerimyndigheter. Selv om uaktsomheten knyttet til rettsuvitenheten anses for å være i det nedre sjiktet, finner retten at hensynet til en effektiv håndheving og etterlevelse av regelverket tilsier at det skal reageres med en bot. Hensett uaktsomhetens størrelse, lovbruddets begrensede periode, sammenholdt med As økonomiske situasjon, finner retten at A skal ilegges en bot på kr 10 000.
Påtalemyndigheten har lagt ned påstand om at foretaket dømmes til inndragning av verdi av fangst oppnådd ved overtredelsen med kr 200 000. Inndragningsbeløpet er basert på et anslag av fangstens verdi foretatt av operasjonsbefal Simen Øen Strand på KNM Bergen. Beregningen, basert på snittpris ved landing 7.3.2022, tilsier en verdi på kr 240 120. Dersom laveste pris i perioden benyttes, så vurderes fangstens verdi til om lag kr 212 000. Påtalemyndighetens inndragningsbeløp er således lavere enn laveste snittpris i perioden.
Forsvarer har vist til at inndragningsbestemmelsen er en «kan»-regel, samt at utgiftsituasjonen for fiskeforetak i Europa i dag er ekstrem.
Retten er enig med forsvarer i at inndragningsbestemmelsen er en «kan»-regel, jf. havressursloven § 65, men finner at inndragning skal foretas. Det vises til at inndragning av verdien av fangst er viktig for effektiv håndheving og etterlevelse av regelverket.
Når det gjelder inndragningsbeløpets størrelse, viser retten til uttalelser i Rt-2003-1543, som er gjentatt i Rt-2014-996:
«Etter mitt syn vil hele fangstens verdi også i dette tilfellet være et naturlig utgangspunkt for vurderingen av inndragningsbeløpets størrelse. Imidlertid må det, ved den konkrete fastsettelsen av inndragningsbeløpet, skje en helhetsvurdering av de konkrete omstendigheter, særlig overtredelsens art og økonomiske betydning, graden av bebreidelse og rederiets økonomiske situasjon. Dette kan tilsi avvik så vel oppad som nedad i forhold til utgangspunktet.»
Rettens mindretall, fagdommeren, mener at inndragningsbeløpet skal settes til kr 200 000, i tråd med forelegget. Rettens flertall, de to meddommerne, mener at inndragningsbeløpet skal reduseres til kr 150 000, under hensyntaken til den meget vanskelige økonomiske situasjon for foretaket som ble beskrevet under hovedforhandlingen.
Retten finner at saksomkostninger skal ilegges med kr 5 000, som i sin helhet skal ilegges URK 157 Beheer B.V. Det vises til at saksomkostningsreglene er kan-regler, og til at lovovertredelsen i det vesentligste fant sted for å skaffe foretakets vinning.
Grunnet andre presserende arbeidsoppgaver for fagdommer, er dommen ikke avsagt innen fristen på tre dager etter at saken ble tatt opp til doms, jf. straffeprosessloven § 42.
DOMSSLUTNING