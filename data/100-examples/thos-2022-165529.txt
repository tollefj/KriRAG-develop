Samferdselsdepartementet er i medhold av vegtrafikkloven § 5 gitt hjemmel til å gi regler om offentlige trafikkskilt, signaler og oppmerkinger. Regler om offentlige trafikkskilt er gitt i skiltforskriften. Følgende fremgår om skiltnummer «204 Stopp» i skiltforskriften § 6:
«Skiltet angir at kjørende skal stanse helt før kjøring inn på kryssende veg eller før kryssing av planovergang, og at den kjørende har vikeplikt for kjørende trafikk i begge retninger på kryssende veg eller at den kjørende skal gi fri veg for sporvogn og jernbanetog på kryssende planovergang.Stansen skal skje foran og inntil stopplinje, eller dersom stopplinje mangler, så nær den kryssende veg som mulig».
Det fremgår av vegtrafikkloven § 31 (1) første punktum at den som forsettlig eller uaktsomt overtrer bestemmelser gitt i eller i medhold av loven, kan idømmes straff. Spørsmålet er om tiltalte skal dømmes for overtredelse av regelen i skiltforskriften § 6 skiltnummer «204 Stopp». Det er påtalemyndigheten som har bevisbyrden i en straffesak. Tiltalte skal ikke måtte føre bevis for sin uskyld. For at skyld skal konstateres, må det være bevist utover enhver rimelig og fornuftig tvil at vilkårene for dette er til stede.
Retten har funnet det bevist utover enhver rimelig og fornuftig tvil at tiltalte den 21. september 2022, rundt kl 19.11, kom kjørende på fv. 47 ved Haukås i Sveio på en MC med kjennemerke [kjennemerke]. Da han kom frem til et stopp-skilt – av typen «skilt 204 Stopp» – kjørte han ut på kryssende vei og svingte til venstre, uten å foreta en full stans ved stoppskiltet. Som begrunnelse for dette viser retten til følgende:
For det første vises det til forklaringen tiltalte gav i retten. Tiltalte forklarte at han kjørte MC den aktuelle dagen. Han var på vei til Sveio, men skulle fylle opp tanken. Da han kom kjørende mot stoppskiltet lå han bak en liten varebil. Bilen stanset ved stoppskiltet og tiltalte stanset da opp for bilen foran. Da bilen foran kjørte ut på kryssende vei, kjørte tiltalte etter bilen, uten selv å stanse ved stoppskiltet. Tiltalte svingte til venstre på den kryssende veien. Det var ingen biler å se på veien han svingte ut på.
For det andre viser retten til filmen av hendelsen, som ble tatt opp av politiet på stedet. Filmen viser et hendelsesforløp som er helt sammenfallende med tiltaltes forklaring i retten. MCen stanser først bak en liten varebil, som gjør full stans ved avkjørselen. Da MCen skal kjøre videre – etter at varebilen starter opp igjen – stanser den ikke opp, før den svinger ut på kryssende vei.
Retten finner det bevist utover enhver rimelig og fornuftig tvil at tiltalte har overtrådt påbudet om at man skal stanse helt ved skilt «204 Stopp», før man kjører inn på kryssende veg. Retten har videre funnet det bevist utover enhver rimelig og fornuftig tvil at tiltalte i det minste handlet uaktsomt, jf. vegtrafikkloven § 31 (1) første punktum.
Tiltalte skal etter dette dømmes for overtredelse av vegtrafikkloven § 31 (1) jf. § 5 jf. skiltforskriften § 6 skiltnummer «204 Stopp».
Tiltalte er en 19 år gammel mann som arbeider som lærling på et verksted. Han har ikke forsørgelsesbyrde og eier en bil og en MC. Tiltalte er tidligere ustraffet. Spørsmålet er hvilken straff han skal idømmes.
Strafferammen er bøter eller fengsel inntil 1 år, jf. vegtrafikkloven § 31 (1) første punktum. Retten mener at riktig utgangspunkt for straffutmålingen er en bot på rundt NOK 7 500.
Det er ikke holdepunkter for at det oppstod noen farlig situasjon, siden det ikke var biler å se på veien som MCen kjørte ut på. Tiltalte stanset dessuten bak varebilen, noen meter før stoppskiltet, slik at han da hadde mulighet for å få en viss oversikt over trafikkbildet. Dette har ikke særlig betydning for reaksjonsfastsettelsen, men retten bemerker at straffverdigheten ved handlingen ville vært større, dersom tiltalte hadde kommet i høy fart og svingt rett ut på en kryssende vei, til tross for at det stod et stopp-skilt på stedet.
På bakgrunn av en konkret vurdering mener retten at en bot på NOK 7 450 er en passende straff. Den subsidiære fengselsstraffen settes til 7 dager, jf. straffeloven § 55.
Det er på det rene at det straffbare forholdet tiltalte dømmes for, i seg selv, ikke medfører at han skal fradømmes førerretten. Tiltalte var imidlertid på gjerningstidspunktet registrert med 3 aktive prikker på førerkortet, slik det fremgår av utskrift fra Autosys fremlagt for retten. Tiltalte har forklart at prikkene ble ilagt for trimming av moped. Det er klart at tiltalte første gang fikk førerkort klasse B den 15.11.2021. Han var derfor i prøveperioden på gjerningstidspunktet, jf. førerkortforskriften § 4-2. Hvis tiltalte skal registreres med prikker, skal han derfor registreres med det dobbelte antallet prikker, sammenliknet med hva som ville vært tilfellet, dersom han ikke var i prøveperioden, jf. forskrift om prikkbelastning § 3 (2) fjerde punktum.
Spørsmålet er om tiltalte skal ilegges prikker.
Lovhjemmelen for reglene om prikkbelastning finnes i vegtrafikkloven § 33 nr. 2. Bestemmelsen var opprinnelig tatt inn som § 33 nr. 1 og trådte i kraft 01.01.2003. Det har i ettertid blitt foretatt mindre justeringer. Ordlyden på gjerningstidspunktet var den samme som i dag og lyder slik:
«Kongen kan gi forskrift om at retten til å føre førerkortpliktig motorvogn skal gå tapt for en bestemt tid av hensyn til trafikksikkerheten eller allmenne hensyn, dersom rettighetshaveren har fått nærmere angitte straffbare handlinger registrert et bestemt antall ganger i løpet av en fastsatt tidsperiode. Det kan fastsettes ulik registrering av ulike straffbare handlinger, og avhengig av om vedkommende har førerett med eller uten prøveperiode. Det kan settes vilkår for å få føreretten tilbake».
Forskrift om prikkbelastning ble gitt ved kgl. res. 19. september 2003 nr. 1164 og trådte i kraft 1. januar 2004. Følgende fremgår av forskriftens § 1:
«Forskriften gir nærmere regler for når tap av retten til å føre førerkortpliktig motorvogn skal fastsettes som følge av en straffbar handling som nevnt i § 2 og rettighetshaveren har fått nærmere angitte straffbare handlinger registrert et bestemt antall ganger i løpet av en bestemt tidsperiode, jf. § 4.
Forskriften gjelder for person som er fast bosatt i Norge og som fører motorvogn hvor vedkommende må ha førerkort».
Det fremgår av forskrift om prikkbelastning § 6 (1) at
«Tap av førerett fastsettes av domstol, eller gjennom vedtakelse av forelegg, som ledd i behandlingen av straffesaken som er grunnlag for den avgjørende prikkbelastningen».
Det aktuelle rettslige grunnlaget for ileggelse av prikker, finnes i forskrift om prikkbelastning § 2 nr. 5 bokstav a. Denne bestemmelsen lyder slik:
«Følgende forhold som er avgjort ved rettskraftig dom, vedtatt forelegg eller vedtatt forenklet forelegg, og som ikke har medført tap av føreretten, fører til registrering av prikk...]
[...5. Overtredelse av vikepliktsregler
Reglene i skiltforskriften § 6 skiltnummer 204 Stopp, er sitert under redegjørelsen av skyldspørsmålet. Retten tolker stoppskilt-reglene som at det oppstilles to regler: For det første oppstilles et påbud om at kjørende skal stanse helt, før kjøring inn på kryssende veg eller før kryssing av planovergang. For det andre gis det anvisning om at kjørende har vikeplikt for kjørende trafikk i begge retninger på kryssende veg. Hvis det kommer kryssende trafikk etter at man har stanset helt opp, har man ikke lov å kjøre ut på veien, før det er ledig i begge retninger.
Retten mener at ovennevnte har betydning for tolkingen av bestemmelsen i forskrift om prikkbelastning § 2 nr. 5 bokstav a, siden tiltalte ikke har forbrutt seg mot vikepliktsregelen, kun regelen som oppstiller et påbud om å stanse helt. Det vises til grunnlaget for forelegget, hvor det kun er angitt at stopplikten er overtrådt. Spørsmålet er om uttrykket vikepliksregler etter trafikkskilt 204 Stopp skal tolkes slik at tilfeller hvor kun påbudet om å stanse helt er overtrådt favnes. Er det tilstrekkelig at påbudet om full stans er overtrådt, til at tiltalte kan anses for å ha overtrådt vikepliktsregler etter trafikkskilt 204 Stopp?
Før retten går nærmere inn på tolkingsspørsmålet, bemerkes det at tap av førerrett etter norsk rett ikke regnes som formell straff. Det dreier seg om en strafferettslig reaksjon, jf. straffeloven § 30 bokstav h. Retten mener derfor at det strafferettslige legalitetsprinsippet, formelt sett, ikke kommer til anvendelse i relasjon til tolkingen av lov og forskrift. Det er likevel klart at tap av førerrett er et inngrep i borgernes rettssfære som krever tilstrekkelig klar lovhjemmel. Retten viser til Grunnloven § 113, som i nynorsk-versjonen lyder slik:
«Styresmaktene må ha grunnlag i lov for å gripe inn overfor einskildmennesket».
I Rt-1995-530 uttalte Høyesterett følgende om legalitetsprinsippet:
«Jeg antar, med bakgrunn i teori og rettspraksis, at kravet til lovhjemmel må nyanseres blant annet ut fra hvilket område en befinner seg på, arten av inngrepet, hvordan det rammer og hvor tyngende det er overfor den som rammes. Også andre rettskildefaktorer enn loven selv må etter omstendighetene trekkes inn.»
Tap av førerrett har utvilsomt meget alvorlige konsekvenser for mange av de som rammes. Mulighetene for å kunne komme til og fra arbeid påvirkes gjerne. Videre er mange avhengige av førerrett i sitt yrke. Tiltalte har f. eks. forklart at han trenger førerkort i sitt arbeid som bilmekaniker, blant annet i forbindelse med feilsøking på biler. Det er også vanlig at folk er avhengige av førerrett for å kunne holde kontakten med familie og venner, ikke minst i grisgrendte strøk av landet, hvor kollektivtilbudet ofte er dårlig. Retten mener derfor at kravet til klar lovhjemmel må være strengt i det foreliggende tilfellet.
På denne bakgrunnen vender retten tilbake til spørsmålet om hvordan forskrift om prikkbelastning skal tolkes. Retten tar utgangspunkt i ordlydens tolkingsbidrag. Spørsmålet er om det følger av en naturlig tolkning av ordlyden at en overtredelse av påbudet om full stans i seg selv rammes av formuleringen vikepliktsregler etter trafikkskilt 204 Stopp.
Retten mener at det er naturlig å tolke ordlyden som at det er overtredelser av vikepliktsregelen det siktes til. Ordlyden, i seg selv, tilsier derfor at det ikke er grunnlag for å ilegge prikker, siden tiltalte ikke har forbrutt seg mot noen vikepliktsregel. Hensynet til forutberegnelighet tilsier at ordlydens tolkingsbidrag bør tillegges betydelig vekt, siden den enkelte borger som vil gjøre seg kjent med regelverket vil lese forskriftens ordlyd.
Spørsmålet er etter dette om ordlyden bør tolkes utvidende, slik at reglene om prikkbelastning kommer til anvendelse i situasjonen hvor bare påbudet om å stanse helt er overtrådt.
Skilt «204 Stopp» er inntatt i kapittel 3 i skiltforskriften. Kapitlet har overskriften «Vikeplikt- og forkjørsskilt». Det kan ikke være tvilsomt at stoppskiltet ikke kan regnes som noe forkjørsskilt. I den grad stopp-skiltet hører hjemme i én av kategoriene vikepliktskilt eller forkjørsskilt, må man derfor se det slik at skiltet hører hjemme i kategorien vikepliktskilt. I lys av dette kan man kanskje se det slik at forskriftsgiver har ment at stoppskiltet favnes av en slags «sekkebetegnelse» omtalt som vikepliktskilt. Dette kan videre oppfattes som en indikasjon på at stoppskiltet – hvis man skal gi en stikkordsmessig karakteristikk av skiltet – oppstiller vikepliksregler. Når man leser ordlyden i sammenheng med kapitteloverskriften til kapittel 3 i skiltforskriften, kan det derfor argumenteres for at ordlyden bør tolkes utvidende, siden synspunktet underbygges av betraktninger knyttet til sammenhengen i reglene.
Lovgivers intensjon med bestemmelsen har selvsagt interesse i tolkingen. Følgende fremgår av Ot.prp.nr.71 (2001–2002) side 2:
«...De straffbare forhold som inngår i prikkbelastningssystemet skal være alvorlige vegtrafikkovertredelser, men ikke så alvorlige at de kvalifiserer for inndragning av førerkortet ved første gangs overtredelse. Nærmere bestemte straffbare forhold innen følgende kategorier av vegtrafikkovertredelser, vil gi prikkbelastning etter det forskriftsutkastet som nå foreligger:
Hvorvidt man med uttrykket «vikepliktsregler» mente å favne tilfeller, hvor kun regelen om full stans er overtrådt, er ikke presisert. Retten kan heller ikke se at det andre steder i forarbeidene er sagt noe spesifikt om dette spørsmålet.
Høyesterett har i Rt-2009-1281 uttalt seg om hva som er formålet med prikkbelastningssystemet. I avsnittene 8 og 16 i dommen fremgår følgende:
«Grunnlaget for prikkbelastning er etter forskriften § 2 en rekke oppregnede forhold avgjort ved rettskraftig dom, vedtatt forelegg eller vedtatt forenklet forelegg. Det dreier seg om ulike fartsovertredelser angitt etter overskridelsens størrelse, skilt- og trafikklysovertredelser, ulike typer ulovlig forbikjøring og ulike overtredelser av vikepliktsreglene. Samlet sett kan det sies at bestemmelsen omfatter mindre alvorlige overtredelser, som ikke har ført til sammenstøt eller ulykker».
«Formålet med ordningen med prikkbelastning er å fremme trafikksikkerheten ved å ramme de gjentatte, om enn ikke så store trafikkforseelsene. Prikkbelastningene skal minne førerne om at de er «under oppsyn», og om at videre overtredelser kan få konsekvenser. Nettopp ved at overtredelser skjer på nytt, etter advarsler, sier noe om førerens trafikkfarlighet. Når vilkårene først er oppfylt, er tapstiden lik for alle, uten noen individuell vurdering...».
Retten kan ikke se at uttalelsene fra Høyesterett peker i retning av at man skal falle ned på hverken den ene eller andre løsningen av tolkingsspørsmålet.
Slik retten oppfatter det, har politi- og påtalemyndighet i lang tid praktisert regelverket utfra et premiss om at overtredelse av regelen om full stans, er tilstrekkelig til at det kan ilegges prikker. Det kan derfor ikke være tvilsomt at hundrevis av sjåfører – kanskje tusenvis eller titusenvis – har mistet førerretten etter å ha unnlatt å stanse helt opp. Retten kan imidlertid ikke se at en slik praksis kan tillegges avgjørende betydning i vurderingen av om det er grunnlag for tolke ordlyden i forskrift om prikkbelastning utvidende, selv om praksisen er langvarig og svært omfattende.
En lignende problemstilling synes å ligge latent i regelverket om adgangen til å utferdige forenklet forelegg i vegtrafikksaker. Det fremgår av forskrift om forenklet forelegg i vegtrafikksaker § 1 nr. 6 bokstav a, at fører av motorvogn som ikke har overholdt «vikeplikt» i henhold til trafikkskilt «204 Stopp», kan bøtelegges ved forenklet forelegg. Også her synes det å være mest nærliggende å tolke ordlyden, slik at overtredelse av påbudet om full stans i seg selv ikke favnes. En slik overtredelse kan altså ikke avgjøres ved forenklet forelegg. Retten har fått opplyst at politi- og påtalemyndighet i lang tid har lagt til grunn motsatt tolking: Overtredelser av påbudet om full stans, har blitt avgjort ved forenklet forelegg. Med tanke på det spørsmål vår sak gjelder, gir imidlertid dette ikke særlig veiledning.
Hensynet til en enkel håndheving og praktisering av regelverket har betydning. Retten legger til grunn at det i utgangspunktet er enklere å håndheve regelverket, dersom man slipper å differensiere mellom tilfeller hvor kun påbudet om full stans er overtrådt og tilfeller hvor både påbudet om full stans og vikepliktsregelen eller bare vikepliktsregelen er overtrådt. Videre har det interesse at det synes nærliggende at det er enklere å føre bevis for at påbudet om full stans er overtrådt, enn at regelen om vikeplikt er brutt, siden man da må kunne underbygge at det kom kryssende trafikk som sjåføren måtte vike for. Uansett har hensynet til en enkel praktisering av regelverket begrenset rettskildemessig vekt. Man kan likevel se det slik at håndhevingshensyn underbygger at ordlyden bør tolkes utvidende.
I lovkommentaren skrevet av Bjørn Edvard Engstrøm (red.) mfl., som finnes på juridika.no, fremgår følgende om skilt 204 Stopp:
«...Skilt 204 skal normalt bare nyttes hvor siktforholdene er utilstrekkelige og hvor det er påkrevd at trafikantene på sidevegen stopper for å ta et overblikk over trafikken på den kryssende veg før de kjører inn på eller krysser denne. Skiltet skal om mulig plasseres der kjøreren bør stanse for å oppfylle sin stoppeplikt. I Håndb., Vegoppmerking s. 45 (utgitt 2001), er det angitt at dette sted bør være vist med en stopplinje som plasseres vanligvis 0,5 meter før kryssende kjørebanes kant (se oppmerking 1020 Stopplinje). Fordi skilt 204 settes opp på særlig farlige steder, er det viktig at skiltet ikke brukes i for stor utstrekning slik at respekten for skiltet svekkes. I det overveiende antall tilfeller vil derfor skiltmyndighetene nytte skilt 202. Skilt 204 er nå utformet slik at skiltet kan benyttes ved planoverganger, og være aktuelt ved planoverganger som verken har bommer eller lyssignal eller signalanlegg er ute av drift, jf. også trafikkreglene § 10 nr. 2».
Lovkommentaren har interesse, men retten finner ikke spesiell veiledning her med tanke på tolkingsspørsmålet.
Retten mener at det fremstår sannsynlig at overtredelser av påbudet om full stans er en mindre alvorlig trafikkforseelse, som det må ha vært nærliggende å knytte opp mot prikkbelastningssystemet, da dette ble innført. Retten mener videre at det er hensiktsmessig og fornuftig at det reageres både med straff og med prikkbelastning ved overtredelser av påbudet om å stanse helt. Så lenge ordlyden i forskrift om prikkbelastning § 2 nr. 5 bokstav a tilsier at det ikke er adgang til å ilegge prikker, viker imidlertid retten tilbake fra å gjøre dette. Retten har – på bakgrunn av en samlet vurdering – kommet til at ordlyden ikke bør tolkes utvidende, slik rettskildebildet ligger an. Retten mener at hjemmelen for å ilegge prikker ikke er tilstrekkelig klar. Retten bemerker, samtidig, at det bør være en enkel sak og endre forskriften, slik at resultatet i fremtidige saker vil kunne bli det motsatte, dersom dette er ønskelig fra politisk hold. Dette er imidlertid en oppgave for forskriftsgiver.
På bakgrunn av at det ikke finnes hjemmel for å ilegge prikker, finnes det heller ikke hjemmel for å idømme tap av førerrett.
Påtalemyndigheten har ikke nedlagt påstand om sakskostnader. Retten er enig i at domfelte ikke skal idømmes sakskostnader, siden spørsmålet om tap av førerrett bød på betydelig tvil.
DOMSSLUTNING
A, født [00.00.2003], dømmes til å betale en bot på kr 7 450 – syvtusenfirehundreogfemti – subsidiært 7 – syv – dager i fengsel, jf. vegtrafikkloven § 31 (1) jf. § 5 jf. skiltforskriften § 6 skiltnummer 204 Stopp. Han skal ikke ilegges noen prikker etter reglene om prikkbelastning for denne overtredelsen.
Samferdselsdepartementet er i medhold av vegtrafikkloven § 5 gitt hjemmel til å gi regler om offentlige trafikkskilt, signaler og oppmerkinger. Regler om offentlige trafikkskilt er gitt i skiltforskriften. Følgende fremgår om skiltnummer «204 Stopp» i skiltforskriften § 6:
«Skiltet angir at kjørende skal stanse helt før kjøring inn på kryssende veg eller før kryssing av planovergang, og at den kjørende har vikeplikt for kjørende trafikk i begge retninger på kryssende veg eller at den kjørende skal gi fri veg for sporvogn og jernbanetog på kryssende planovergang.Stansen skal skje foran og inntil stopplinje, eller dersom stopplinje mangler, så nær den kryssende veg som mulig».
Det fremgår av vegtrafikkloven § 31 (1) første punktum at den som forsettlig eller uaktsomt overtrer bestemmelser gitt i eller i medhold av loven, kan idømmes straff. Spørsmålet er om tiltalte skal dømmes for overtredelse av regelen i skiltforskriften § 6 skiltnummer «204 Stopp». Det er påtalemyndigheten som har bevisbyrden i en straffesak. Tiltalte skal ikke måtte føre bevis for sin uskyld. For at skyld skal konstateres, må det være bevist utover enhver rimelig og fornuftig tvil at vilkårene for dette er til stede.
Retten har funnet det bevist utover enhver rimelig og fornuftig tvil at tiltalte den 21. september 2022, rundt kl 19.11, kom kjørende på fv. 47 ved Haukås i Sveio på en MC med kjennemerke [kjennemerke]. Da han kom frem til et stopp-skilt – av typen «skilt 204 Stopp» – kjørte han ut på kryssende vei og svingte til venstre, uten å foreta en full stans ved stoppskiltet. Som begrunnelse for dette viser retten til følgende:
For det første vises det til forklaringen tiltalte gav i retten. Tiltalte forklarte at han kjørte MC den aktuelle dagen. Han var på vei til Sveio, men skulle fylle opp tanken. Da han kom kjørende mot stoppskiltet lå han bak en liten varebil. Bilen stanset ved stoppskiltet og tiltalte stanset da opp for bilen foran. Da bilen foran kjørte ut på kryssende vei, kjørte tiltalte etter bilen, uten selv å stanse ved stoppskiltet. Tiltalte svingte til venstre på den kryssende veien. Det var ingen biler å se på veien han svingte ut på.
For det andre viser retten til filmen av hendelsen, som ble tatt opp av politiet på stedet. Filmen viser et hendelsesforløp som er helt sammenfallende med tiltaltes forklaring i retten. MCen stanser først bak en liten varebil, som gjør full stans ved avkjørselen. Da MCen skal kjøre videre – etter at varebilen starter opp igjen – stanser den ikke opp, før den svinger ut på kryssende vei.
Retten finner det bevist utover enhver rimelig og fornuftig tvil at tiltalte har overtrådt påbudet om at man skal stanse helt ved skilt «204 Stopp», før man kjører inn på kryssende veg. Retten har videre funnet det bevist utover enhver rimelig og fornuftig tvil at tiltalte i det minste handlet uaktsomt, jf. vegtrafikkloven § 31 (1) første punktum.
Tiltalte skal etter dette dømmes for overtredelse av vegtrafikkloven § 31 (1) jf. § 5 jf. skiltforskriften § 6 skiltnummer «204 Stopp».
Tiltalte er en 19 år gammel mann som arbeider som lærling på et verksted. Han har ikke forsørgelsesbyrde og eier en bil og en MC. Tiltalte er tidligere ustraffet. Spørsmålet er hvilken straff han skal idømmes.
Strafferammen er bøter eller fengsel inntil 1 år, jf. vegtrafikkloven § 31 (1) første punktum. Retten mener at riktig utgangspunkt for straffutmålingen er en bot på rundt NOK 7 500.
Det er ikke holdepunkter for at det oppstod noen farlig situasjon, siden det ikke var biler å se på veien som MCen kjørte ut på. Tiltalte stanset dessuten bak varebilen, noen meter før stoppskiltet, slik at han da hadde mulighet for å få en viss oversikt over trafikkbildet. Dette har ikke særlig betydning for reaksjonsfastsettelsen, men retten bemerker at straffverdigheten ved handlingen ville vært større, dersom tiltalte hadde kommet i høy fart og svingt rett ut på en kryssende vei, til tross for at det stod et stopp-skilt på stedet.
På bakgrunn av en konkret vurdering mener retten at en bot på NOK 7 450 er en passende straff. Den subsidiære fengselsstraffen settes til 7 dager, jf. straffeloven § 55.
Det er på det rene at det straffbare forholdet tiltalte dømmes for, i seg selv, ikke medfører at han skal fradømmes førerretten. Tiltalte var imidlertid på gjerningstidspunktet registrert med 3 aktive prikker på førerkortet, slik det fremgår av utskrift fra Autosys fremlagt for retten. Tiltalte har forklart at prikkene ble ilagt for trimming av moped. Det er klart at tiltalte første gang fikk førerkort klasse B den 15.11.2021. Han var derfor i prøveperioden på gjerningstidspunktet, jf. førerkortforskriften § 4-2. Hvis tiltalte skal registreres med prikker, skal han derfor registreres med det dobbelte antallet prikker, sammenliknet med hva som ville vært tilfellet, dersom han ikke var i prøveperioden, jf. forskrift om prikkbelastning § 3 (2) fjerde punktum.
Spørsmålet er om tiltalte skal ilegges prikker.
Lovhjemmelen for reglene om prikkbelastning finnes i vegtrafikkloven § 33 nr. 2. Bestemmelsen var opprinnelig tatt inn som § 33 nr. 1 og trådte i kraft 01.01.2003. Det har i ettertid blitt foretatt mindre justeringer. Ordlyden på gjerningstidspunktet var den samme som i dag og lyder slik:
«Kongen kan gi forskrift om at retten til å føre førerkortpliktig motorvogn skal gå tapt for en bestemt tid av hensyn til trafikksikkerheten eller allmenne hensyn, dersom rettighetshaveren har fått nærmere angitte straffbare handlinger registrert et bestemt antall ganger i løpet av en fastsatt tidsperiode. Det kan fastsettes ulik registrering av ulike straffbare handlinger, og avhengig av om vedkommende har førerett med eller uten prøveperiode. Det kan settes vilkår for å få føreretten tilbake».
Forskrift om prikkbelastning ble gitt ved kgl. res. 19. september 2003 nr. 1164 og trådte i kraft 1. januar 2004. Følgende fremgår av forskriftens § 1:
«Forskriften gir nærmere regler for når tap av retten til å føre førerkortpliktig motorvogn skal fastsettes som følge av en straffbar handling som nevnt i § 2 og rettighetshaveren har fått nærmere angitte straffbare handlinger registrert et bestemt antall ganger i løpet av en bestemt tidsperiode, jf. § 4.
Forskriften gjelder for person som er fast bosatt i Norge og som fører motorvogn hvor vedkommende må ha førerkort».
Det fremgår av forskrift om prikkbelastning § 6 (1) at
«Tap av førerett fastsettes av domstol, eller gjennom vedtakelse av forelegg, som ledd i behandlingen av straffesaken som er grunnlag for den avgjørende prikkbelastningen».
Det aktuelle rettslige grunnlaget for ileggelse av prikker, finnes i forskrift om prikkbelastning § 2 nr. 5 bokstav a. Denne bestemmelsen lyder slik:
«Følgende forhold som er avgjort ved rettskraftig dom, vedtatt forelegg eller vedtatt forenklet forelegg, og som ikke har medført tap av føreretten, fører til registrering av prikk...]
[...5. Overtredelse av vikepliktsregler
Reglene i skiltforskriften § 6 skiltnummer 204 Stopp, er sitert under redegjørelsen av skyldspørsmålet. Retten tolker stoppskilt-reglene som at det oppstilles to regler: For det første oppstilles et påbud om at kjørende skal stanse helt, før kjøring inn på kryssende veg eller før kryssing av planovergang. For det andre gis det anvisning om at kjørende har vikeplikt for kjørende trafikk i begge retninger på kryssende veg. Hvis det kommer kryssende trafikk etter at man har stanset helt opp, har man ikke lov å kjøre ut på veien, før det er ledig i begge retninger.
Retten mener at ovennevnte har betydning for tolkingen av bestemmelsen i forskrift om prikkbelastning § 2 nr. 5 bokstav a, siden tiltalte ikke har forbrutt seg mot vikepliktsregelen, kun regelen som oppstiller et påbud om å stanse helt. Det vises til grunnlaget for forelegget, hvor det kun er angitt at stopplikten er overtrådt. Spørsmålet er om uttrykket vikepliksregler etter trafikkskilt 204 Stopp skal tolkes slik at tilfeller hvor kun påbudet om å stanse helt er overtrådt favnes. Er det tilstrekkelig at påbudet om full stans er overtrådt, til at tiltalte kan anses for å ha overtrådt vikepliktsregler etter trafikkskilt 204 Stopp?
Før retten går nærmere inn på tolkingsspørsmålet, bemerkes det at tap av førerrett etter norsk rett ikke regnes som formell straff. Det dreier seg om en strafferettslig reaksjon, jf. straffeloven § 30 bokstav h. Retten mener derfor at det strafferettslige legalitetsprinsippet, formelt sett, ikke kommer til anvendelse i relasjon til tolkingen av lov og forskrift. Det er likevel klart at tap av førerrett er et inngrep i borgernes rettssfære som krever tilstrekkelig klar lovhjemmel. Retten viser til Grunnloven § 113, som i nynorsk-versjonen lyder slik:
«Styresmaktene må ha grunnlag i lov for å gripe inn overfor einskildmennesket».
I Rt-1995-530 uttalte Høyesterett følgende om legalitetsprinsippet:
«Jeg antar, med bakgrunn i teori og rettspraksis, at kravet til lovhjemmel må nyanseres blant annet ut fra hvilket område en befinner seg på, arten av inngrepet, hvordan det rammer og hvor tyngende det er overfor den som rammes. Også andre rettskildefaktorer enn loven selv må etter omstendighetene trekkes inn.»
Tap av førerrett har utvilsomt meget alvorlige konsekvenser for mange av de som rammes. Mulighetene for å kunne komme til og fra arbeid påvirkes gjerne. Videre er mange avhengige av førerrett i sitt yrke. Tiltalte har f. eks. forklart at han trenger førerkort i sitt arbeid som bilmekaniker, blant annet i forbindelse med feilsøking på biler. Det er også vanlig at folk er avhengige av førerrett for å kunne holde kontakten med familie og venner, ikke minst i grisgrendte strøk av landet, hvor kollektivtilbudet ofte er dårlig. Retten mener derfor at kravet til klar lovhjemmel må være strengt i det foreliggende tilfellet.
På denne bakgrunnen vender retten tilbake til spørsmålet om hvordan forskrift om prikkbelastning skal tolkes. Retten tar utgangspunkt i ordlydens tolkingsbidrag. Spørsmålet er om det følger av en naturlig tolkning av ordlyden at en overtredelse av påbudet om full stans i seg selv rammes av formuleringen vikepliktsregler etter trafikkskilt 204 Stopp.
Retten mener at det er naturlig å tolke ordlyden som at det er overtredelser av vikepliktsregelen det siktes til. Ordlyden, i seg selv, tilsier derfor at det ikke er grunnlag for å ilegge prikker, siden tiltalte ikke har forbrutt seg mot noen vikepliktsregel. Hensynet til forutberegnelighet tilsier at ordlydens tolkingsbidrag bør tillegges betydelig vekt, siden den enkelte borger som vil gjøre seg kjent med regelverket vil lese forskriftens ordlyd.
Spørsmålet er etter dette om ordlyden bør tolkes utvidende, slik at reglene om prikkbelastning kommer til anvendelse i situasjonen hvor bare påbudet om å stanse helt er overtrådt.
Skilt «204 Stopp» er inntatt i kapittel 3 i skiltforskriften. Kapitlet har overskriften «Vikeplikt- og forkjørsskilt». Det kan ikke være tvilsomt at stoppskiltet ikke kan regnes som noe forkjørsskilt. I den grad stopp-skiltet hører hjemme i én av kategoriene vikepliktskilt eller forkjørsskilt, må man derfor se det slik at skiltet hører hjemme i kategorien vikepliktskilt. I lys av dette kan man kanskje se det slik at forskriftsgiver har ment at stoppskiltet favnes av en slags «sekkebetegnelse» omtalt som vikepliktskilt. Dette kan videre oppfattes som en indikasjon på at stoppskiltet – hvis man skal gi en stikkordsmessig karakteristikk av skiltet – oppstiller vikepliksregler. Når man leser ordlyden i sammenheng med kapitteloverskriften til kapittel 3 i skiltforskriften, kan det derfor argumenteres for at ordlyden bør tolkes utvidende, siden synspunktet underbygges av betraktninger knyttet til sammenhengen i reglene.
Lovgivers intensjon med bestemmelsen har selvsagt interesse i tolkingen. Følgende fremgår av Ot.prp.nr.71 (2001–2002) side 2:
«...De straffbare forhold som inngår i prikkbelastningssystemet skal være alvorlige vegtrafikkovertredelser, men ikke så alvorlige at de kvalifiserer for inndragning av førerkortet ved første gangs overtredelse. Nærmere bestemte straffbare forhold innen følgende kategorier av vegtrafikkovertredelser, vil gi prikkbelastning etter det forskriftsutkastet som nå foreligger:
Hvorvidt man med uttrykket «vikepliktsregler» mente å favne tilfeller, hvor kun regelen om full stans er overtrådt, er ikke presisert. Retten kan heller ikke se at det andre steder i forarbeidene er sagt noe spesifikt om dette spørsmålet.
Høyesterett har i Rt-2009-1281 uttalt seg om hva som er formålet med prikkbelastningssystemet. I avsnittene 8 og 16 i dommen fremgår følgende:
«Grunnlaget for prikkbelastning er etter forskriften § 2 en rekke oppregnede forhold avgjort ved rettskraftig dom, vedtatt forelegg eller vedtatt forenklet forelegg. Det dreier seg om ulike fartsovertredelser angitt etter overskridelsens størrelse, skilt- og trafikklysovertredelser, ulike typer ulovlig forbikjøring og ulike overtredelser av vikepliktsreglene. Samlet sett kan det sies at bestemmelsen omfatter mindre alvorlige overtredelser, som ikke har ført til sammenstøt eller ulykker».
«Formålet med ordningen med prikkbelastning er å fremme trafikksikkerheten ved å ramme de gjentatte, om enn ikke så store trafikkforseelsene. Prikkbelastningene skal minne førerne om at de er «under oppsyn», og om at videre overtredelser kan få konsekvenser. Nettopp ved at overtredelser skjer på nytt, etter advarsler, sier noe om førerens trafikkfarlighet. Når vilkårene først er oppfylt, er tapstiden lik for alle, uten noen individuell vurdering...».
Retten kan ikke se at uttalelsene fra Høyesterett peker i retning av at man skal falle ned på hverken den ene eller andre løsningen av tolkingsspørsmålet.
Slik retten oppfatter det, har politi- og påtalemyndighet i lang tid praktisert regelverket utfra et premiss om at overtredelse av regelen om full stans, er tilstrekkelig til at det kan ilegges prikker. Det kan derfor ikke være tvilsomt at hundrevis av sjåfører – kanskje tusenvis eller titusenvis – har mistet førerretten etter å ha unnlatt å stanse helt opp. Retten kan imidlertid ikke se at en slik praksis kan tillegges avgjørende betydning i vurderingen av om det er grunnlag for tolke ordlyden i forskrift om prikkbelastning utvidende, selv om praksisen er langvarig og svært omfattende.
En lignende problemstilling synes å ligge latent i regelverket om adgangen til å utferdige forenklet forelegg i vegtrafikksaker. Det fremgår av forskrift om forenklet forelegg i vegtrafikksaker § 1 nr. 6 bokstav a, at fører av motorvogn som ikke har overholdt «vikeplikt» i henhold til trafikkskilt «204 Stopp», kan bøtelegges ved forenklet forelegg. Også her synes det å være mest nærliggende å tolke ordlyden, slik at overtredelse av påbudet om full stans i seg selv ikke favnes. En slik overtredelse kan altså ikke avgjøres ved forenklet forelegg. Retten har fått opplyst at politi- og påtalemyndighet i lang tid har lagt til grunn motsatt tolking: Overtredelser av påbudet om full stans, har blitt avgjort ved forenklet forelegg. Med tanke på det spørsmål vår sak gjelder, gir imidlertid dette ikke særlig veiledning.
Hensynet til en enkel håndheving og praktisering av regelverket har betydning. Retten legger til grunn at det i utgangspunktet er enklere å håndheve regelverket, dersom man slipper å differensiere mellom tilfeller hvor kun påbudet om full stans er overtrådt og tilfeller hvor både påbudet om full stans og vikepliktsregelen eller bare vikepliktsregelen er overtrådt. Videre har det interesse at det synes nærliggende at det er enklere å føre bevis for at påbudet om full stans er overtrådt, enn at regelen om vikeplikt er brutt, siden man da må kunne underbygge at det kom kryssende trafikk som sjåføren måtte vike for. Uansett har hensynet til en enkel praktisering av regelverket begrenset rettskildemessig vekt. Man kan likevel se det slik at håndhevingshensyn underbygger at ordlyden bør tolkes utvidende.
I lovkommentaren skrevet av Bjørn Edvard Engstrøm (red.) mfl., som finnes på juridika.no, fremgår følgende om skilt 204 Stopp:
«...Skilt 204 skal normalt bare nyttes hvor siktforholdene er utilstrekkelige og hvor det er påkrevd at trafikantene på sidevegen stopper for å ta et overblikk over trafikken på den kryssende veg før de kjører inn på eller krysser denne. Skiltet skal om mulig plasseres der kjøreren bør stanse for å oppfylle sin stoppeplikt. I Håndb., Vegoppmerking s. 45 (utgitt 2001), er det angitt at dette sted bør være vist med en stopplinje som plasseres vanligvis 0,5 meter før kryssende kjørebanes kant (se oppmerking 1020 Stopplinje). Fordi skilt 204 settes opp på særlig farlige steder, er det viktig at skiltet ikke brukes i for stor utstrekning slik at respekten for skiltet svekkes. I det overveiende antall tilfeller vil derfor skiltmyndighetene nytte skilt 202. Skilt 204 er nå utformet slik at skiltet kan benyttes ved planoverganger, og være aktuelt ved planoverganger som verken har bommer eller lyssignal eller signalanlegg er ute av drift, jf. også trafikkreglene § 10 nr. 2».
Lovkommentaren har interesse, men retten finner ikke spesiell veiledning her med tanke på tolkingsspørsmålet.
Retten mener at det fremstår sannsynlig at overtredelser av påbudet om full stans er en mindre alvorlig trafikkforseelse, som det må ha vært nærliggende å knytte opp mot prikkbelastningssystemet, da dette ble innført. Retten mener videre at det er hensiktsmessig og fornuftig at det reageres både med straff og med prikkbelastning ved overtredelser av påbudet om å stanse helt. Så lenge ordlyden i forskrift om prikkbelastning § 2 nr. 5 bokstav a tilsier at det ikke er adgang til å ilegge prikker, viker imidlertid retten tilbake fra å gjøre dette. Retten har – på bakgrunn av en samlet vurdering – kommet til at ordlyden ikke bør tolkes utvidende, slik rettskildebildet ligger an. Retten mener at hjemmelen for å ilegge prikker ikke er tilstrekkelig klar. Retten bemerker, samtidig, at det bør være en enkel sak og endre forskriften, slik at resultatet i fremtidige saker vil kunne bli det motsatte, dersom dette er ønskelig fra politisk hold. Dette er imidlertid en oppgave for forskriftsgiver.
På bakgrunn av at det ikke finnes hjemmel for å ilegge prikker, finnes det heller ikke hjemmel for å idømme tap av førerrett.
Påtalemyndigheten har ikke nedlagt påstand om sakskostnader. Retten er enig i at domfelte ikke skal idømmes sakskostnader, siden spørsmålet om tap av førerrett bød på betydelig tvil.
DOMSSLUTNING
A, født [00.00.2003], dømmes til å betale en bot på kr 7 450 – syvtusenfirehundreogfemti – subsidiært 7 – syv – dager i fengsel, jf. vegtrafikkloven § 31 (1) jf. § 5 jf. skiltforskriften § 6 skiltnummer 204 Stopp. Han skal ikke ilegges noen prikker etter reglene om prikkbelastning for denne overtredelsen.