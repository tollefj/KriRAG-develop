Tiltalte er 45 år gammel, samboer og uten noen å forsørge. Han er arbeidsufør, men tidligere sosionom. Han oppgir en brutto årsinntekt på ca. kr. 260 000. Han har ikke formue, men opplyser at han har gjeld på ca. kr. 350 000.
Tiltalte er domfelt to ganger i 2006 og én gang i 2017, hvorav begge dommene fra 2006 omfattet narkotikaforhold. Han er i tillegg bøtelagt for narkotikaforhold i 1999 og 2002.
Det skal utmåles straff for oppbevaring av 8,94 gram heroin og 18 tabletter ksalol 1 mg. Heroin er av de mest potente narkotiske stoffene. Salgs-/brukerdoser er normalt rundt 0,2-0,25 gram, som betyr at det her er opp mot 36-45 salgsdoser. Bildene av beslaget viser at heroinen i samsvar med dette lå pakket i plast i mange små doser fordelt på tre lynlåsposer. For ksalol er det lagt til grunn at en rusdose er 1 mg, slik at det her var 18 rusdoser, jf. LB-2016-151476.
Påtalemyndigheten har foreslått at straffen settes til fengsel i 21 dager, som gjøres betinget.
Ved utmåling av straff tar retten utgangspunkt i forholdets grovhet og tiltaltes grad av skyld. Strafferammen for overtredelse av strl. § 231 første ledd er bot eller fengsel inntil to år.
Ved straffutmåling i narkotikasaker legges det særlig vekt på typen stoff, mengden, stoffets farlighet og hvilken befatning siktede har hatt med narkotikaen. Det har også betydning om stoffet er ment til eget bruk.
Erverv av heroin, som tiltalte her gjorde før oppbevaringen til eget bruk, innebærer i praksis en understøttelse av det illegale narkotikamarkedet og den alvorlige internasjonale organiserte kriminaliteten som importerer og selger heroin til markedet i Norge.
Oppbevaringen av den mengden narkotika saken gjelder, innebar objektivt sett en klar spredningsfare. Det gjelder desto mer siden oppbevaringen skjedde utenfor [adresse2] i Oslo, der det daglig åpenlyst foregår omsetning av narkotika i det offentlige rom. Retten legger likevel til grunn at den var ment til eget bruk fordi tiltalte er en tung rusmisbruker. Han begynte å bruke bl.a. cannabis, amfetamin og Rohypnol da han var 17 år og fortsatte til han rundt 2004 klarte å slutte på egen hånd. Han fikk i 2005 praksisplass på [virksomhet1] og gjennomførte fra 2007 en bachelor-grad på sosionomlinjen ved [studiested]. Deretter arbeidet han på [virksomhet2] i over to år. På denne tiden ble han også utredet for ADHD, og fikk diagnosen i 2010. Han ble etter hvert utbrent av arbeidet på [virksomhet2], og flyttet i 2012 tilbake til Oslo.
Tilbake i Oslo begynte han etter hvert å bruke noe cannabis, amfetamin og piller igjen. Han begynte i 2015 å bruke heroin, og ble avhengig i løpet av et års tid. Han har deretter vært avhengig av å bruke heroin. Han blir syk hvis han ikke får heroin, og synes det er vanskelig å slutte. I 2021 fikk han innvilget uføretrygd.
Tiltaltes fastlege henviste ham i oktober 2022 til Oslo universitetssykehus, Avdeling for rus- og avhengighetsbehandling, der tverrfaglig vurderingsteam har konkludert med at han har rett til utredning (uavklart tilstand) innen 2. januar 2023. Han er innkalt til førstegangssamtale 19. desember 2022 ved Poliklinikk for heroinassistert behandling Ullevål. Han forklarte i retten at han er villig til å forsøke behandling for å stabilisere seg, og vil se over tid om dette tilbudet passer for ham.
Ved fastsettelsen av straff for befatning med ulike typer narkotika, skal man fastsette straffen for hvert enkelt stoff, før man foretar en samordnende helhetsvurdering i tråd med straffskjerpelsesprinsippet. Straffen for det mest alvorlige elementet danner utgangspunktet, og det gis deretter et visste tillegg for de øvrige elementene. Det må i tillegg tas hensyn til den tiltagende utflatingen av straffen som skjer med økende kvantum, jf. HR-2017-1675-A avsnitt 12-13.
For heroin går grensen for grov narkotikaforbrytelse ved femten gram, jf. Rt-2005-1473 og Riksadvokatens rundskriv RA 2/2014. Det er vanskelig å se for seg at denne grensen skal være relativ utfra om tiltalte er tungt rusavhengig eller ikke.
Det generelle straffenivået for heroin ble fastsatt da normal styrkegrad var rundt 30-40%, mens den nå er redusert til under 20%. Høyesterett kom derfor i HR-2019-2203-A til at straffenivået burde reduseres med rundt 10% i saker der styrkegraden er under 20%. Her skal nedjustert straffenivå brukes fordi heroinen hadde styrkegrad på 13%.
Straffenivået for oppbevaring av ca. ti gram heroin er nå i utgangspunktet fengsel i rundt ni måneder, jf. LB-2020-37394 med henvisning til Rt-2003-1818.
Høyesterett ga i tre dommer 8. april i år nye retningslinjer for straffutmåling ved tungt rusavhengiges befatning med narkotika til eget bruk. I HR-2022-731-A etablerte Høyesterett ny praksis for denne gruppen på bakgrunn av lovgiversignaler. Rusavhengiges erverv, besittelse og oppbevaring av inntil fem gram heroin, amfetamin eller kokain til egen bruk skal heretter i alminnelighet føre til straffutmålingsfrafall, jf. strl. § 61. For heroin betyr det rundt 20-25 salgs-/brukerdoser.
HR-2022-732-A gjaldt en tungt rusavhengig som oppbevarte i underkant av syv gram heroin til eget bruk. Det er rundt 28-35 salgs-/brukerdoser. På grunn av den økte spredningsfaren ved befatning med stoffmengder over grensen måtte reaksjonen være klart strengere. For rusavhengiges befatning med heroin til eget bruk som i beskjeden grad overstiger den veiledende grensen på fem gram, bør utgangspunktet være en kort betinget fengselsstraff. Straffen ble satt til betinget fengsel i 24 dager.
Etter de tre dommene ga Riksadvokaten i brev 13. mai 2022 retningslinjer for påtalemyndighetens påstander i slike saker. Inntil nærmere rettsavklaring foreligger, skal påtalemyndigheten anse inntil det dobbelte av den veiledende grensen på fem gram som en beskjeden overskridelse, og følgelig påstå en kort betinget straff. Brevet har begrenset betydning som rettskilde, utover at det virker samordnende på påtalepraksis, og slik kan få betydning for påtalemyndighetens likebehandling.
Høyesteretts ankeutvalg nektet 4. mai 2022 i HR-2022-902-U å tillate fremmet påtalemyndighetens anke over straffutmålingen i LB-2021-78375. Saken gjaldt oppbevaring av ti gram amfetamin til eget bruk, der tiltalte ikke var rusavhengig. Lagmannsretten la til grunn at straffens utgangspunkt var fengsel i rundt 30 dager. Etter fradrag for tilståelse og saksbehandlingstid, kom lagmannsretten til at riktig straff var fengsel i 21 dager. Den ble gjort betinget fordi stoffet var til eget bruk, og fremsto som et engangstilfelle i en vanskelig livssituasjon. Riksadvokaten synes i sitt brev å tolke ankenektelsen som at også ti gram er en beskjeden overskridelse av grensen på fem gram, inntil nærmere rettsavklaring foreligger. Retten stiller seg tvilende til om det rettskildemessig er dekning for en slik slutning fra denne konkrete ankenektelsen. Det er lite sannsynlig at Høyesterett har ment å gi et tydelig prinsipielt signal med en ubegrunnet ankenektelse. Uansett foreligger nå nyere rettspraksis.
3. november 2022 avsa Høyesterett en ny dom av betydning. HR-2022-2120-A gjaldt en tung rusmisbruker som oppbevarte henholdsvis 21,75 gram heroin (grov narkotikaforbrytelse) og 7,39 gram heroin (simpel narkotikaforbrytelse) til eget bruk. Det ble lagt til grunn at domfelte brukte rundt 1 gram heroin daglig og at han ikke hadde noe profittmotiv, selv om han skulle dele med en kamerat. For oppbevaringen av 21,75 gram heroin var straffens utgangspunkt fengsel i rundt ti måneder. For oppbevaringa av 7,39 gram heroin uttalte Høyesterett at det dreide seg om en rusavhengigs befatning med heroin som i beskjeden grad overstiger grensen på fem gram, og at forholdet isolert sett kvalifiserte for en kort betinget fengselsstraff. Samtidig uttalte Høyesterett at man her nærmet seg taket for når det kan reageres med en kort betinget fengselsstraff.
Når rundt syv gram heroin betegnes som en beskjeden overstigelse av grensen på fem gram, men samtidig nærmer seg taket for når det kan reageres med en kort betinget fengselsstraff, er spørsmålet hvor grensen mellom betinget og ubetinget fengsel går. Høyesterett uttalte i HR-2022-732-A avsnitt 15 at den markerte endringen av reaksjonsfastsettelsen for kvanta under fem gram, også måtte påvirke straffutmålingen for noe større stoffmengder, slik at det ikke blir for stort sprang mellom mengder under og over grensen på fem gram. Etter denne rettens syn må det på samme måte fortsatt være en gradvis økning i straffen med økende mengde stoff over den veiledende grensen.
Retten minner også om at grensen for grov narkotikaforbrytelse går ved rundt 15 gram, og at oppbevaring av rundt 20 gram isolert sett kvalifiserer for fengsel i rundt ti måneder. Spranget fra betinget fengsel i 24 dager for oppbevaring av rundt syv gram heroin og ubetinget fengsel i ti måneder for 20 gram heroin er svært stort. For å få gradvis økning i straffen utfra økende mengde stoff, er det vanskelig å se at grensen for betinget kan settes så høyt som til ti gram.
Høyesteretts formulering om at man ved 7,39 gram heroin nærmer seg taket for betinget fengselsstraff, sammenholdt med grensen for grov narkotikaforbrytelse for heroin, og hensynet til sammenheng i utmålingspraksis, tilsier etter rettens syn at grensen for ubetinget fengsel for tungt rusmisbrukere ved oppbevaring av heroin heretter mest sannsynlig må være lavere enn ti gram. Trolig må grensen utfra Høyesteretts uttalelse settes ved rundt 8-9 gram. Saken her gjelder nesten to gram (8-10 bruks-/salgsdoser) heroin mer enn mengden i HR-2022-2120-A, der mengden nærmet seg taket. Dette tilsier, sett i sammenheng, at straffens utgangspunkt for oppbevaringen av heroinen i vår sak er ubetinget fengsel.
Det er ikke klart hvilken lengde den ubetingede straffen skal ha når man går fra betinget til ubetinget. Lovgiver og praksis har tradisjonelt åpnet for å utmåle færre dager ved ubetinget enn ved betinget, slik anvisningene for eksempel var for utmåling av fengselsstraff ved ruspåvirket kjøring i Ot.prp. 65 (1987-1988) side 28-29. Skulle straffen for ti gram heroin være betinget, måtte den utfra sammenhengen med HR-2022-2120-A være på minst 60 dager.
Hensynet til å få en gradvis og sammenhengende økning i straffen med økende mengde, som henger sammen med straffen for oppbevaring av 20 gram heroin, tilsier et tilsvarende nivå ved bruk av ubetinget fengsel. Retten har derfor kommet til at nivået minst må være på fengsel i rundt 45-60 dager.
Ksalol-tablettene utgjorde som nevnt 18 rusdoser. Foreleggsgrensen ved oppbevaring har gått ved 25 rusdoser, slik at utgangspunktet var en bot. Retten legger etter avgjørelsene fra 8. april 2022 til grunn at det også for tabletter med alprazolam nå gjelder en grense for straffutmålingsfrafall, på samme måte som for bl.a. heroin. Ettersom Høyesterett tok utgangspunkt i rusreformutvalgets terskelverdier, legger retten til grunn at tilsvarende grense for legemidler er 25 rusdoser, jf. Prop.92 L (2020–2021). Isolert sett skal da ikke tablettene føre til straff, jf. strl. § 61. De får da heller ikke betydning for den samlede straffen.
Det taler for mildere straff at tiltalte har gitt en uforbeholden tilståelse, jf. strl. § 78 bokstav f. Tilståelsen har riktignok ikke hatt betydning for oppklaringen av saken, siden han ble tatt på fersk gjerning. Det var heller ikke grunnlag for tilståelsesdom. Den sparte likevel ressurser ved hovedforhandlingen ved at ett vitne kunne frafalles. Besparelsen tilsier etter praksis en reduksjon i straffen på rundt 10%, jf. HR-2018-1660-A avsnitt 70 og HR-2019-2204-A avsnitt 31. Konkret betyr det her 5-10 dager.
Saken er avgjort innen rimelig tid, og det er derfor ikke lagt vekt på saksbehandlingstiden ved straffeutmålingen.
Retten har på grunn av tiltaltes forestående utredning og sannsynlige behandlingsplass for sitt rusmisbruk, kommet til at det her er tilstrekkelig tungtveiende grunner til å gjøre straffen betinget. Samfunnsstraff fremstår som uaktuelt.
Retten har etter en samlet vurdering kommet til at straffen passende kan settes til fengsel i 45 dager, som gjøres betinget med en prøvetid på to år på vanlige vilkår, jf. strl. § 34.
Påtalemyndigheten har påstått inndragning i medhold av strl. § 69 av den beslaglagte narkotikaen.
Etter strl. § 69 kan ting som er frembrakt ved, har vært gjenstand for, eller har vært brukt eller bestemt til bruk ved en straffbar handling inndras dersom det finnes påkrevd av hensyn til formålet med den bestemmelse som setter straff for handlingen. Retten finner at vilkårene for inndragning er til stede, fordi det åpenbart er påkrevd å inndra narkotikaen fra tiltalte for å hindre at den brukes til en straffbar handling. Begjæringen tas til følge.
Påtalemyndigheten har lagt ned påstand om at tiltalte skal idømmes sakens omkostninger. Hovedregelen er at domfelte skal idømmes saksomkostninger, jf. strpl. § 436 første ledd. Dette gjelder likevel bare dersom det antas mulig å oppnå betaling, og skal avpasses domfeltes økonomiske evne, jf. strpl. § 437 tredje ledd. Retten legger til grunn at tiltalte ikke har noe arbeid, har en beskjeden inntekt, ikke har formue, men har en del gjeld. På grunn av hans narkotikamisbruk legger retten til grunn at hans beskjedne inntekter også i stor grad går til kjøp av narkotika til eget bruk. Etter en samlet vurdering idømmes ikke saksomkostninger.
***
Dommen er enstemmig.
***
DOMSSLUTNING
Fullbyrdelsen av straffen utsettes etter reglene i straffeloven § 34, med en prøvetid på 2 – to – år.
Retten legger ved bevisvurderingen med hensyn til skyldspørsmålet til grunn at enhver rimelig tvil skal komme tiltalte til gode. Det er påtalemyndigheten som har bevisbyrden. Beviskravet i straffesaker er svært strengt, og gjelder for bevisresultatet som sådan.
Retten er ikke i tvil om at tiltalte til tid og på sted som angitt i tiltalen forsettlig oppbevarte 8,94 gram heroin og 18 tabletter ksalol 1 mg, inneholdende det narkotiske virkestoffet alprazolam.
Tiltalte har erkjent de faktiske forholdene og at han handlet med forsett.
Retten legger avgjørende vekt på tiltaltes forklaring og beslagsrapporten og analysen av narkotikaen.
Tiltalte anfører at straffeloven må tolkes innskrenkende, slik at han skal frifinnes. Han begrunner dette med at det krenker hans menneskerettigheter etter Grunnloven (Grl.) § 102 og Den europeiske menneskerettskonvensjonen (EMK) artikkel 8 å straffe ham for det aktuelle forholdet. Det følger av Grl. § 89 at retten har plikt til å prøve om det strider mot Grunnloven å anvende en lovbestemmelse. Etter menneskerettsloven § 3 skal bestemmelser i EMK ved motstrid gå foran bestemmelser i annen lovgivning. Grl. § 102 og EMK artikkel 8 beskytter retten til bl.a. privatliv, og Grl. § 102 tolkes med utgangspunkt i EMK artikkel 8, jf. HR-2016-2554-P avsnitt 81. EMK artikkel 8 lyder slik:
«Art 8. Retten til respekt for privatliv og familieliv
Retten er ikke kjent med rettspraksis fra Den europeiske menneskerettsdomstolen (EMD) som konstaterer at det er brudd på EMK å straffe noen for oppbevaring av narkotika til eget bruk.
Høyesterett vurderte i HR-2022-731-A avsnitt 28-41 om domfellelse av en rusavhengig for oppbevaring av fire gram heroin til eget bruk ville krenke hans rett til privatliv, jf. Grl. § 102 og EMK artikkel 8. Høyesterett kom til at anførselen ikke kunne lede til frifinnelse. Saken ble klaget inn for EMD, som 29. september 2022 avviste klagen, da det i den aktuelle saken ikke fremsto å være noen krenkelse av rettighetene i EMK.
Høyesterett kom i sin drøftelse til at straff, som utgangspunkt, ikke i seg selv er et inngrep i artikkel 8s forstand. Etter en konkret vurdering kan straff likevel være et inngrep i rettighetene etter artikkel 8 hvis menneskeverdet rammes i tilstrekkelig grad, for eksempel dersom straffetrusselen retter seg mot levemåte eller personlig legning, jf. EMDs dom Lacatus mot Sveits (EMD-2015-14065-J). EMK artikkel 8 verner den personlige autonomi, og selvbestemmelsesretten inkluderer retten til aktiviteter og valg som innebærer fare og risiko for skade på individet selv, jf. EMDs dom 29. april 2022 Pretty mot Storbritannia (EMD-2002-2346).
Høyesterett kom til at et eventuelt inngrep uansett kunne rettferdiggjøres etter artikkel 8 nr. 2. Det var klart at straff for befatning med narkotika er i samsvar med straffeloven § 231, og at tiltalte handlet med nødvendig grad av skyld. Høyesterett kom videre til at straff for befatning med narkotika forfølger generelt et legitimt formål, bl.a. hensyn til allmennprevensjon og vern om folkehelsen. Stortingsbehandlingen av rusreformforslaget ga ikke grunnlag for å si at straff for oppbevaring av narkotika til eget bruk ikke lenger har et legitimt formål, men at lovgiversignalene må trekkes inn ved valg av reaksjonsform.
Avgjørende for om det var i strid med EMK artikkel 8 å straffe rusavhengige for bruk og oppbevaring av narkotika til eget bruk, var derfor om dette er nødvendig og forholdsmessig i et demokratisk samfunn. På dette området har statene en vid skjønnsmargin. Vurderingene av om det vil være forholdsmessig å bruke straff overfor rusavhengige, må gjøres ut fra de konkrete forholdene i den enkelte sak, jf. Lacatus mot Sveits. Høyesterett kom til at konstatering av straffbarhet og straffutmålingsfrafall for oppbevaring av fire gram heroin til eget bruk uansett ikke var uforholdsmessig.
Etter rettens syn er de sentrale momentene i saken her svært like saken i HR-2022-731-A, og avgjørelsen har derfor stor overføringsverdi til vår sak. Retten har etter en samlet og konkret forholdsmessighetsvurdering kommet til at konklusjonen må bli den samme, selv om straffen er strengere i saken her. Retten har særlig vurdert alvoret i saken, den aktuelle straffen, hensynet til selvbestemmelse og privatliv, tiltaltes konkrete avhengighet og situasjon, og de nevnte legitime hensynene straffeloven § 231 første ledd bygger på. Anførselen om frifinnelse kan da ikke føre frem.
Både de objektive og subjektive vilkårene er til stede for å domfelle for overtredelse av straffeloven (strl.) § 231 første ledd.
Tiltalte er 45 år gammel, samboer og uten noen å forsørge. Han er arbeidsufør, men tidligere sosionom. Han oppgir en brutto årsinntekt på ca. kr. 260 000. Han har ikke formue, men opplyser at han har gjeld på ca. kr. 350 000.
Tiltalte er domfelt to ganger i 2006 og én gang i 2017, hvorav begge dommene fra 2006 omfattet narkotikaforhold. Han er i tillegg bøtelagt for narkotikaforhold i 1999 og 2002.
Det skal utmåles straff for oppbevaring av 8,94 gram heroin og 18 tabletter ksalol 1 mg. Heroin er av de mest potente narkotiske stoffene. Salgs-/brukerdoser er normalt rundt 0,2-0,25 gram, som betyr at det her er opp mot 36-45 salgsdoser. Bildene av beslaget viser at heroinen i samsvar med dette lå pakket i plast i mange små doser fordelt på tre lynlåsposer. For ksalol er det lagt til grunn at en rusdose er 1 mg, slik at det her var 18 rusdoser, jf. LB-2016-151476.
Påtalemyndigheten har foreslått at straffen settes til fengsel i 21 dager, som gjøres betinget.
Ved utmåling av straff tar retten utgangspunkt i forholdets grovhet og tiltaltes grad av skyld. Strafferammen for overtredelse av strl. § 231 første ledd er bot eller fengsel inntil to år.
Ved straffutmåling i narkotikasaker legges det særlig vekt på typen stoff, mengden, stoffets farlighet og hvilken befatning siktede har hatt med narkotikaen. Det har også betydning om stoffet er ment til eget bruk.
Erverv av heroin, som tiltalte her gjorde før oppbevaringen til eget bruk, innebærer i praksis en understøttelse av det illegale narkotikamarkedet og den alvorlige internasjonale organiserte kriminaliteten som importerer og selger heroin til markedet i Norge.
Oppbevaringen av den mengden narkotika saken gjelder, innebar objektivt sett en klar spredningsfare. Det gjelder desto mer siden oppbevaringen skjedde utenfor [adresse2] i Oslo, der det daglig åpenlyst foregår omsetning av narkotika i det offentlige rom. Retten legger likevel til grunn at den var ment til eget bruk fordi tiltalte er en tung rusmisbruker. Han begynte å bruke bl.a. cannabis, amfetamin og Rohypnol da han var 17 år og fortsatte til han rundt 2004 klarte å slutte på egen hånd. Han fikk i 2005 praksisplass på [virksomhet1] og gjennomførte fra 2007 en bachelor-grad på sosionomlinjen ved [studiested]. Deretter arbeidet han på [virksomhet2] i over to år. På denne tiden ble han også utredet for ADHD, og fikk diagnosen i 2010. Han ble etter hvert utbrent av arbeidet på [virksomhet2], og flyttet i 2012 tilbake til Oslo.
Tilbake i Oslo begynte han etter hvert å bruke noe cannabis, amfetamin og piller igjen. Han begynte i 2015 å bruke heroin, og ble avhengig i løpet av et års tid. Han har deretter vært avhengig av å bruke heroin. Han blir syk hvis han ikke får heroin, og synes det er vanskelig å slutte. I 2021 fikk han innvilget uføretrygd.
Tiltaltes fastlege henviste ham i oktober 2022 til Oslo universitetssykehus, Avdeling for rus- og avhengighetsbehandling, der tverrfaglig vurderingsteam har konkludert med at han har rett til utredning (uavklart tilstand) innen 2. januar 2023. Han er innkalt til førstegangssamtale 19. desember 2022 ved Poliklinikk for heroinassistert behandling Ullevål. Han forklarte i retten at han er villig til å forsøke behandling for å stabilisere seg, og vil se over tid om dette tilbudet passer for ham.
Ved fastsettelsen av straff for befatning med ulike typer narkotika, skal man fastsette straffen for hvert enkelt stoff, før man foretar en samordnende helhetsvurdering i tråd med straffskjerpelsesprinsippet. Straffen for det mest alvorlige elementet danner utgangspunktet, og det gis deretter et visste tillegg for de øvrige elementene. Det må i tillegg tas hensyn til den tiltagende utflatingen av straffen som skjer med økende kvantum, jf. HR-2017-1675-A avsnitt 12-13.
For heroin går grensen for grov narkotikaforbrytelse ved femten gram, jf. Rt-2005-1473 og Riksadvokatens rundskriv RA 2/2014. Det er vanskelig å se for seg at denne grensen skal være relativ utfra om tiltalte er tungt rusavhengig eller ikke.
Det generelle straffenivået for heroin ble fastsatt da normal styrkegrad var rundt 30-40%, mens den nå er redusert til under 20%. Høyesterett kom derfor i HR-2019-2203-A til at straffenivået burde reduseres med rundt 10% i saker der styrkegraden er under 20%. Her skal nedjustert straffenivå brukes fordi heroinen hadde styrkegrad på 13%.
Straffenivået for oppbevaring av ca. ti gram heroin er nå i utgangspunktet fengsel i rundt ni måneder, jf. LB-2020-37394 med henvisning til Rt-2003-1818.
Høyesterett ga i tre dommer 8. april i år nye retningslinjer for straffutmåling ved tungt rusavhengiges befatning med narkotika til eget bruk. I HR-2022-731-A etablerte Høyesterett ny praksis for denne gruppen på bakgrunn av lovgiversignaler. Rusavhengiges erverv, besittelse og oppbevaring av inntil fem gram heroin, amfetamin eller kokain til egen bruk skal heretter i alminnelighet føre til straffutmålingsfrafall, jf. strl. § 61. For heroin betyr det rundt 20-25 salgs-/brukerdoser.
HR-2022-732-A gjaldt en tungt rusavhengig som oppbevarte i underkant av syv gram heroin til eget bruk. Det er rundt 28-35 salgs-/brukerdoser. På grunn av den økte spredningsfaren ved befatning med stoffmengder over grensen måtte reaksjonen være klart strengere. For rusavhengiges befatning med heroin til eget bruk som i beskjeden grad overstiger den veiledende grensen på fem gram, bør utgangspunktet være en kort betinget fengselsstraff. Straffen ble satt til betinget fengsel i 24 dager.
Etter de tre dommene ga Riksadvokaten i brev 13. mai 2022 retningslinjer for påtalemyndighetens påstander i slike saker. Inntil nærmere rettsavklaring foreligger, skal påtalemyndigheten anse inntil det dobbelte av den veiledende grensen på fem gram som en beskjeden overskridelse, og følgelig påstå en kort betinget straff. Brevet har begrenset betydning som rettskilde, utover at det virker samordnende på påtalepraksis, og slik kan få betydning for påtalemyndighetens likebehandling.
Høyesteretts ankeutvalg nektet 4. mai 2022 i HR-2022-902-U å tillate fremmet påtalemyndighetens anke over straffutmålingen i LB-2021-78375. Saken gjaldt oppbevaring av ti gram amfetamin til eget bruk, der tiltalte ikke var rusavhengig. Lagmannsretten la til grunn at straffens utgangspunkt var fengsel i rundt 30 dager. Etter fradrag for tilståelse og saksbehandlingstid, kom lagmannsretten til at riktig straff var fengsel i 21 dager. Den ble gjort betinget fordi stoffet var til eget bruk, og fremsto som et engangstilfelle i en vanskelig livssituasjon. Riksadvokaten synes i sitt brev å tolke ankenektelsen som at også ti gram er en beskjeden overskridelse av grensen på fem gram, inntil nærmere rettsavklaring foreligger. Retten stiller seg tvilende til om det rettskildemessig er dekning for en slik slutning fra denne konkrete ankenektelsen. Det er lite sannsynlig at Høyesterett har ment å gi et tydelig prinsipielt signal med en ubegrunnet ankenektelse. Uansett foreligger nå nyere rettspraksis.
3. november 2022 avsa Høyesterett en ny dom av betydning. HR-2022-2120-A gjaldt en tung rusmisbruker som oppbevarte henholdsvis 21,75 gram heroin (grov narkotikaforbrytelse) og 7,39 gram heroin (simpel narkotikaforbrytelse) til eget bruk. Det ble lagt til grunn at domfelte brukte rundt 1 gram heroin daglig og at han ikke hadde noe profittmotiv, selv om han skulle dele med en kamerat. For oppbevaringen av 21,75 gram heroin var straffens utgangspunkt fengsel i rundt ti måneder. For oppbevaringa av 7,39 gram heroin uttalte Høyesterett at det dreide seg om en rusavhengigs befatning med heroin som i beskjeden grad overstiger grensen på fem gram, og at forholdet isolert sett kvalifiserte for en kort betinget fengselsstraff. Samtidig uttalte Høyesterett at man her nærmet seg taket for når det kan reageres med en kort betinget fengselsstraff.
Når rundt syv gram heroin betegnes som en beskjeden overstigelse av grensen på fem gram, men samtidig nærmer seg taket for når det kan reageres med en kort betinget fengselsstraff, er spørsmålet hvor grensen mellom betinget og ubetinget fengsel går. Høyesterett uttalte i HR-2022-732-A avsnitt 15 at den markerte endringen av reaksjonsfastsettelsen for kvanta under fem gram, også måtte påvirke straffutmålingen for noe større stoffmengder, slik at det ikke blir for stort sprang mellom mengder under og over grensen på fem gram. Etter denne rettens syn må det på samme måte fortsatt være en gradvis økning i straffen med økende mengde stoff over den veiledende grensen.
Retten minner også om at grensen for grov narkotikaforbrytelse går ved rundt 15 gram, og at oppbevaring av rundt 20 gram isolert sett kvalifiserer for fengsel i rundt ti måneder. Spranget fra betinget fengsel i 24 dager for oppbevaring av rundt syv gram heroin og ubetinget fengsel i ti måneder for 20 gram heroin er svært stort. For å få gradvis økning i straffen utfra økende mengde stoff, er det vanskelig å se at grensen for betinget kan settes så høyt som til ti gram.
Høyesteretts formulering om at man ved 7,39 gram heroin nærmer seg taket for betinget fengselsstraff, sammenholdt med grensen for grov narkotikaforbrytelse for heroin, og hensynet til sammenheng i utmålingspraksis, tilsier etter rettens syn at grensen for ubetinget fengsel for tungt rusmisbrukere ved oppbevaring av heroin heretter mest sannsynlig må være lavere enn ti gram. Trolig må grensen utfra Høyesteretts uttalelse settes ved rundt 8-9 gram. Saken her gjelder nesten to gram (8-10 bruks-/salgsdoser) heroin mer enn mengden i HR-2022-2120-A, der mengden nærmet seg taket. Dette tilsier, sett i sammenheng, at straffens utgangspunkt for oppbevaringen av heroinen i vår sak er ubetinget fengsel.
Det er ikke klart hvilken lengde den ubetingede straffen skal ha når man går fra betinget til ubetinget. Lovgiver og praksis har tradisjonelt åpnet for å utmåle færre dager ved ubetinget enn ved betinget, slik anvisningene for eksempel var for utmåling av fengselsstraff ved ruspåvirket kjøring i Ot.prp. 65 (1987-1988) side 28-29. Skulle straffen for ti gram heroin være betinget, måtte den utfra sammenhengen med HR-2022-2120-A være på minst 60 dager.
Hensynet til å få en gradvis og sammenhengende økning i straffen med økende mengde, som henger sammen med straffen for oppbevaring av 20 gram heroin, tilsier et tilsvarende nivå ved bruk av ubetinget fengsel. Retten har derfor kommet til at nivået minst må være på fengsel i rundt 45-60 dager.
Ksalol-tablettene utgjorde som nevnt 18 rusdoser. Foreleggsgrensen ved oppbevaring har gått ved 25 rusdoser, slik at utgangspunktet var en bot. Retten legger etter avgjørelsene fra 8. april 2022 til grunn at det også for tabletter med alprazolam nå gjelder en grense for straffutmålingsfrafall, på samme måte som for bl.a. heroin. Ettersom Høyesterett tok utgangspunkt i rusreformutvalgets terskelverdier, legger retten til grunn at tilsvarende grense for legemidler er 25 rusdoser, jf. Prop.92 L (2020–2021). Isolert sett skal da ikke tablettene føre til straff, jf. strl. § 61. De får da heller ikke betydning for den samlede straffen.
Det taler for mildere straff at tiltalte har gitt en uforbeholden tilståelse, jf. strl. § 78 bokstav f. Tilståelsen har riktignok ikke hatt betydning for oppklaringen av saken, siden han ble tatt på fersk gjerning. Det var heller ikke grunnlag for tilståelsesdom. Den sparte likevel ressurser ved hovedforhandlingen ved at ett vitne kunne frafalles. Besparelsen tilsier etter praksis en reduksjon i straffen på rundt 10%, jf. HR-2018-1660-A avsnitt 70 og HR-2019-2204-A avsnitt 31. Konkret betyr det her 5-10 dager.
Saken er avgjort innen rimelig tid, og det er derfor ikke lagt vekt på saksbehandlingstiden ved straffeutmålingen.
Retten har på grunn av tiltaltes forestående utredning og sannsynlige behandlingsplass for sitt rusmisbruk, kommet til at det her er tilstrekkelig tungtveiende grunner til å gjøre straffen betinget. Samfunnsstraff fremstår som uaktuelt.
Retten har etter en samlet vurdering kommet til at straffen passende kan settes til fengsel i 45 dager, som gjøres betinget med en prøvetid på to år på vanlige vilkår, jf. strl. § 34.
Påtalemyndigheten har påstått inndragning i medhold av strl. § 69 av den beslaglagte narkotikaen.
Etter strl. § 69 kan ting som er frembrakt ved, har vært gjenstand for, eller har vært brukt eller bestemt til bruk ved en straffbar handling inndras dersom det finnes påkrevd av hensyn til formålet med den bestemmelse som setter straff for handlingen. Retten finner at vilkårene for inndragning er til stede, fordi det åpenbart er påkrevd å inndra narkotikaen fra tiltalte for å hindre at den brukes til en straffbar handling. Begjæringen tas til følge.
Påtalemyndigheten har lagt ned påstand om at tiltalte skal idømmes sakens omkostninger. Hovedregelen er at domfelte skal idømmes saksomkostninger, jf. strpl. § 436 første ledd. Dette gjelder likevel bare dersom det antas mulig å oppnå betaling, og skal avpasses domfeltes økonomiske evne, jf. strpl. § 437 tredje ledd. Retten legger til grunn at tiltalte ikke har noe arbeid, har en beskjeden inntekt, ikke har formue, men har en del gjeld. På grunn av hans narkotikamisbruk legger retten til grunn at hans beskjedne inntekter også i stor grad går til kjøp av narkotika til eget bruk. Etter en samlet vurdering idømmes ikke saksomkostninger.
***
Dommen er enstemmig.
***
DOMSSLUTNING
Fullbyrdelsen av straffen utsettes etter reglene i straffeloven § 34, med en prøvetid på 2 – to – år.