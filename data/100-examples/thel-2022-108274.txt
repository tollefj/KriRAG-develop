Saken gjelder brudd på de såkalte kabotasjereglene. Kabotasje er innenlands frakt som skjer ved et utenlandsk transportselskap. Slik transport er i utgangspunktet forbudt, jf. yrkestransportlova § 10 tredje ledd. Det fremgår av bestemmelsen at den som har forretningssted i utlandet, og som vil utføre transport av personer eller gods mot vederlag i Norge, må ha særskilt samtykke fra Norge, med mindre noe annet følger av en internasjonal avtale der Norge er part. I det videre brukes begrepet «kabotasje» for frakten denne saken gjelder.
Yrkestransportlova § 10 fjerde ledd oppstiller en forskriftshjemmel som gir departementet adgang til å fastsette ytterligere regler om transport for utenlandske transportører i Norge. Gjennom yrkestransportforskriften § 53 er forordning 1072/2009 om adgang til markedet for internasjonal godstransport («forordningen») gjennomført i norsk rett.
I lovproposisjon (Prop.124 L (2012–2013)) er det gitt en nærmere redegjørelse om kabotasjereglene. Det fremgår på side 12 at:
Internasjonal godstransport og mellombels kabotasje skal skje på grunnlag av eit fellesskapsløyve, jf. art. 3 og 8 (1). Fellesskapsløyve vert utferda til transportørar som oppfyller dei objektive krava om tilgang til yrket, jf. art. 4 (1). Løyvet gjev rett til tosidig transport, transittransport, tredjelandstransport innan EØS,4 samt kabotasje på visse vilkår. Fellesskapsløyve skal gjelde for ein periode på opp til 10 år, jf. art. 4 (2).
I forordninga art. 8 er det sett opp vilkår for å utføre kabotasje; det kan utførast maksimalt tre turar innanfor ein periode på sju dagar etter at eit køyretøy hadde med internasjonal last inn i landet, jf. art. 8 (2). Transportøren må leggje fram prov på det internasjonale oppdraget, samt for kvar einskild kabotasjetur. Art. 8 (3) set opp detaljerte reglar for kva opplysningar dokumentasjonen skal innehalde. Det er tillate å utføre kabotasje i eit anna land enn der lasten vart lossa (transittkabotasje), men maksimalt eitt kabotasjeoppdrag per land, jf. art. 8 (2) andre ledd. Om det oppstår alvorlege forstyrringar i marknaden som følgje av kabotasje, kan eit land ta dette opp med Kommisjonen med sikte på å innføre mottiltak, jf. art. 10
Det er forordningens kapittel III, artikkel 8 om kabotasje som er relevant i inneværende sak. Av artikkel 8.3 går følgende frem, i offisiell norsk oversettelse:
Som det fremgår av bestemmelsen er kabotasjen bare i tråd med forordningen dersom det kan fremlegges bevis på den inngående internasjonale transporten, og på de etterfølgende nasjonale kabotasjeturene. Deretter oppstiller forordningen hvilke dokumentasjonskrav som skal være oppfylt, jf. bokstavene a til g. Formålet med dokumentasjonskravene er å sikre en effektiv kontroll med kabotasjeregelverket, ettersom en transportør som oppfyller dokumentasjonskravet forutsettes å oppfylle kravene til å drive med kabotasje. Det er dermed enkelt for myndighetene å kontrollere at vilkårene er oppfylt.
I rundskriv N-2013-1 er kravet til hva som utgjør gyldig dokumentasjon ytterligere beskrevet. Rundskrivet ble utarbeidet i forbindelse med gjennomføringen av forordningen i norsk rett. Denne var opprinnelig regulert i egen forskrift (Forskrift om internasjonal person- og godstransport, samt kabotasje – FOR-2003-03-26-402). Forskriften ble opphevet 1. januar 2015, og forordningen er nå gjennomført gjennom henvisningen i yrkestransportforskriften § 53, jf. overfor. Av rundskrivet går det frem det:
«Det må fremlegges gyldig fellesskapstillatelse og evt. førerattest hvis sjåføren er statsborger i et tredjeland (et land utenfor EØS).
Når det gjelder dokumentasjon for det innkommende internasjonale oppdraget kreves at det fremlegges et CMR fraktbrev.
For de etterfølgende kabotasjeturene skal alle dokument som oppfyller kravene som stilles i forordningen, aksepteres som gyldig dokumentasjon. Kravene vil for eksempel være oppfylt ved framleggelse av et CMR fraktbrev, supplert med annen dokumentasjon for de opplysningene som ikke fremgår av CMR fraktbrevet. Andre dokument skal også godtas. Det kreves ikke at alle opplysningene følger av ett dokument.
Det kan ikke kreves dokumentasjon for kabotasje utover det som er beskrevet her. Kontrollørene har imidlertid full adgang til å kontrollere opplysningene i de aktuelle dokumentene opp mot informasjon som skal følge kjøretøyet etter annen lovgivning, for eksempel om fartsskriver. Kontrollørene kan også kontrollere opplysningene ved å ta kontakt med oppdragsgiver.
For å lette kontrollen av at vilkårene for kabotasje er oppfylt, kan transportører velge å legge fram dokumentasjon som bekrefter kilometerstand ved lasting og lossing av den innkommende internasjonale lasten samt de etterfølgende kabotasjeoppdragene»
Kravet til dokumentasjon for den innkommende internasjonale frakten oppfylles altså ved at fremlegges et CMR-fraktbrev. Dette en internasjonalt godkjent fraktavtale mellom eksportør og transport for veitransport, og har sin bakgrunn fra Genève-konvensjonen om veifraktavtaler. I det videre omtales dette som internasjonalt fraktbrev.
I inneværende sak ble et vogntog eid av selskapet stanset i kontroll på Trofors kontrollstasjon ved E6 den 27. august 2021. Vogntoget var da lastet med gods fra Oksvoll som skulle til Sandøy, altså en fullt ut nasjonal frakt. Statens Vegvesen, som utførte kontrollen, mente kjøretøyet ikke oppfylte vilkårene for midlertidig kabotasje, ettersom sjåføren fremviste et «mangelfullt internasjonalt fraktdokument». Retten viser til kontrolldokumentet fra Statens Vegvesen, som ble fremlagt under hovedforhandlingen. Som følge av dette anmeldte Statens Vegvesen selskapet.
Av det internasjonale fraktbrevet går det frem at kjøretøyet ankom Norge med last fra Litauen, som skulle lastes av på Hell Sagbruk og Hyvleryi AS. Det fremkom imidlertid ikke av det internasjonale fraktbrevet hvilket kjøretøy som utførte transporten. Dette var bakgrunnen for anmeldelsen.
Det fremkommer altså ikke av fraktbrevet hvilket kjøretøy som ble brukt ved transporten inn til landet. Dette er i strid med forordning 2009/1072 artikkel 8.3 bokstav g, som bestemmer som bevis for inngående internasjonale transporten skal det opplyses om kjøretøyets og tilhengerens registreringsnummer. Retten viser til uttalelsen i rundskrivet, hvor det fremgår at dokumentasjonskravet oppfylles ved at opplysningene fremgår av det internasjonale fraktbrevet. Dermed foreligger det objektivt sett en overtredelse av yrkestransportloven § 10 fjerde ledd, jf. yrkestransportforskriften § 53, jf. forordning 2009/1072 artikkel 8.3 bokstav g.
Retten påpeker at det i og for seg ikke er tvil om at det rent faktisk var samme trekkvogn som ble stanset i kontroll som ble brukt ved innførselen i landet. Retten viser her til selskapets skriftlige tilsvar av 3. august 2022, hvor det fremgår at det var samme kjøretøy med registreringsnummer [kjennemerke1], med tilhenger [kjennemerke2], som kom inn til Norge med lasten. Retten viser også til «melding om forhåndssendt TVINN-deklarasjon», hvor det fremkommer at et kjøretøy med registreringsnummer [kjennemerke1] ankom Norge med lasten som nevnt i fraktbrevet.
Det er likevel objektivt sett ingen tvil om artikkel 8.3 er overtrådt, ettersom det ikke fremgår av CMR-fraktbrevet hvilket kjøretøy som ble benyttet. Når dette ikke fremgår er bestemmelsen i forordningen objektivt sett overtrådt, og det er uten betydning at frakten rent faktisk var lovlig. Som påpekt ovenfor er det grunnleggende at kontrolldokumentene er korrekt utfylt. Dersom dette ikke er tilfelle ville det enkelt åpnet for omgåelser av regelverket.
Hva gjelder skyldspørsmålet følger det av yrkestransportlova § 41 at den rammer både forsettlige og uaktsomme overtredelser.
Retten er ikke i tvil om at en som representerer selskapet har handlet uaktsomt av hensyn til utfylling av det internasjonale fraktbrevet. Innenfor transportnæringen gjelder det en rekke dokumentkrav for å ivareta flere ulike kontrollhensyn, som hviletid mv. Reglene om kabotasje er som nevnt innledningsvis et unntak fra hovedregelen om forbud mot slik transport. De transportører som ønsker å bedrive kabotasje må derfor sette seg godt inn i reglene som gjelder på livsområdet. Disse momentene tilsier at aktsomhetskravet må tolkes strengt.
Overtredelsen i denne saken – påføring av kjennemerker i det internasjonale fraktbrevet – fremstår ikke som særlig vanskelig å ivareta. Hensynet til effektiv kontroll krever nøyaktighet. Etter rettens syn har sjåføren eller en annen som representerer selskapet opptrådt uaktsomt når det ikke var sørget for at dokumentene var riktig utfylt.
Saken omhandler straff overfor et foretak, og spørsmålet er dermed om det er grunnlag for foretaksstraff., jf. straffeloven § 27. Det er ikke tvilsomt at en person som handler på vegne av selskapet har overtrådt et straffebud, og at vilkårene for å idømme foretaksstraff er oppfylt.
Det er imidlertid opp til retten om forettaksstraff skal idømmes, jf. straffeloven § 27 første ledd, som åpner for at foretak «kan» straffes. Det er altså ingen automatikk i at det ilegges straff selv om vilkårene for dette er oppfylt. Retten må foreta en skjønnsmessig vurdering av om straff skal ilegges i det enkelte tilfellet. Straffeloven § 28 angir en rekke momenter som er relevante både for denne vurderingen og for utmåling av en eventuell bot, jf. Rt-2013-1025. Dersom foretaket skal straffes skal det reageres med bot, jf. straffeloven § 27 tredje ledd.
Ved avgjørelsen om et foretak skal straffes etter § 27, og ved utmålingen av straffen, skal det blant annet tas hensyn til
Momentene er ikke uttømmende, og også andre forhold kan tillegges vekt.
Selskapet har antakeligvis ikke har hatt en økonomisk gevinst ved lovbruddet. Den utviste skyldgraden er videre lav. Retten mener likevel det er riktig å ilegge selskapet straff for overtredelsen, jf. særlig til momentene som fremgår av bokstav a, og c. Retten viser for det første til at kabotasjereglene avhenger av effektive kontrollmidler, som igjen forutsetter at dokumentasjonen er korrekt utfylt. Dersom det ikke reageres mot utfyllingsfeil eller forglemmelser ville det åpnet opp for omgåelser av regelverket. Hensynet til straffens preventive virkning tilsier altså at det ilegges foretaksstraff. Retten viser også til at feilen enkelt kunne vært unngått ved bedre rutiner, jf. straffeloven § 27 bokstav c. Samlet sett er retten kommet til at det skal ilegges foretaksstraff.
Hva gjelder botens størrelse, har påtalemyndigheten foreslått selskapet dømmes til å betale en bot på kr 60 000. Etter det opplyste er dette basert på Nordland politidistrikts bøtedirektiv for overtredelser av yrkestransportloven.
Det finnes ingen Høyesterettsavgjørelse som kaster lys over spørsmålet om reaksjonsfastsettelse. Det er også begrenset med underettspraksis. Nedre Romerikes dom i TOVRO-2015-201997 har imidlertid noe sammenlignbart faktum med denne saken, ettersom den gjaldt overtredelse av kabotasjereglene. Boten ble satt til kr 75 000 for til sammen tre overtredelser av kabotasjereglene.
Ved den konkrete reaksjonsfastsettelsen tar retten utgangspunkt i at overtredelsen er en «formalfeil». Det er sannsynliggjort at selskapet faktisk benyttet samme kjøretøy ved innførselen som de etterfølgende nasjonale transportene, men at det var feil ved utfyllingen av kontrolldokumentene.
Retten mener videre at bruddet i vår sak er i nedre sjikt av overtredelser av yrkestransportlova. Det er som nevnt tale om en formalfeil. Selv om slike feil i utgangspunktet åpner opp for omgåelser er det ikke holdepunkter for at selskapet faktisk har hatt en økonomisk fortjeneste ved lovbruddet. Dette taler for at boten settes lavere enn aktor har foreslått.
Det følger av straffeloven § 53 første ledd at det i tillegg til de alminnelige momentene ved straffeutmåling også skal tas hensyn til lovbryterens økonomiske evne. Retten har ingen holdepunkter for å mene noe om selskapets økonomi, slik at rimelig tvil om selskapets økonomiske stilling skal komme dette til gode. Også dette taler for at boten skal settes lavere enn påstått av påtalemyndigheten.
Samlet sett er retten kommet til at boten settes til kr 20 000. Etter rettens syn er dette tilstrekkelig for å ivareta den preventiv virkning som foretaksstraffen er ment å ha.
Ettersom boten settes vesentlig lavere enn i forelegget har den rettslige behandlingen ført delvis frem. Selskapet frifinnes derfor for sakskostnadskravet.
Dommen er ikke avsagt innen lovens frist. Årsaken er sakens omfang og andre oppgaver ved domstolen.
DOMSSLUTNING
Gedlito transportas UAB, org.nr. 300504995 dømmes for overtredelse av Yrkestransportloven § 41, jf. § 10, jf. yrkestransportforskriften § 53, jf. rådsforordning (EF) 1072/2009 artikkel 8 til en bot stor kr 20 000, jf. straffeloven § 27.
Innledningsvis bemerker retten at den bare kan domfelle Gedlito transportas UAB («selskapet») dersom den finner det bevist utover enhver rimelig at det er blitt begått de handlingene som beskrevet i forelegget, med tilstrekkelig grad av subjektiv skyld. Retten skal ved bevisvurderingen utelukkende bygge på de bevisene som ble ført under hovedforhandlingen.
Retten bemerker videre at saken gjelder spørsmål om foretaksstraff, jf. straffeloven §§ 27 og 28.
Saken gjelder brudd på de såkalte kabotasjereglene. Kabotasje er innenlands frakt som skjer ved et utenlandsk transportselskap. Slik transport er i utgangspunktet forbudt, jf. yrkestransportlova § 10 tredje ledd. Det fremgår av bestemmelsen at den som har forretningssted i utlandet, og som vil utføre transport av personer eller gods mot vederlag i Norge, må ha særskilt samtykke fra Norge, med mindre noe annet følger av en internasjonal avtale der Norge er part. I det videre brukes begrepet «kabotasje» for frakten denne saken gjelder.
Yrkestransportlova § 10 fjerde ledd oppstiller en forskriftshjemmel som gir departementet adgang til å fastsette ytterligere regler om transport for utenlandske transportører i Norge. Gjennom yrkestransportforskriften § 53 er forordning 1072/2009 om adgang til markedet for internasjonal godstransport («forordningen») gjennomført i norsk rett.
I lovproposisjon (Prop.124 L (2012–2013)) er det gitt en nærmere redegjørelse om kabotasjereglene. Det fremgår på side 12 at:
Internasjonal godstransport og mellombels kabotasje skal skje på grunnlag av eit fellesskapsløyve, jf. art. 3 og 8 (1). Fellesskapsløyve vert utferda til transportørar som oppfyller dei objektive krava om tilgang til yrket, jf. art. 4 (1). Løyvet gjev rett til tosidig transport, transittransport, tredjelandstransport innan EØS,4 samt kabotasje på visse vilkår. Fellesskapsløyve skal gjelde for ein periode på opp til 10 år, jf. art. 4 (2).
I forordninga art. 8 er det sett opp vilkår for å utføre kabotasje; det kan utførast maksimalt tre turar innanfor ein periode på sju dagar etter at eit køyretøy hadde med internasjonal last inn i landet, jf. art. 8 (2). Transportøren må leggje fram prov på det internasjonale oppdraget, samt for kvar einskild kabotasjetur. Art. 8 (3) set opp detaljerte reglar for kva opplysningar dokumentasjonen skal innehalde. Det er tillate å utføre kabotasje i eit anna land enn der lasten vart lossa (transittkabotasje), men maksimalt eitt kabotasjeoppdrag per land, jf. art. 8 (2) andre ledd. Om det oppstår alvorlege forstyrringar i marknaden som følgje av kabotasje, kan eit land ta dette opp med Kommisjonen med sikte på å innføre mottiltak, jf. art. 10
Det er forordningens kapittel III, artikkel 8 om kabotasje som er relevant i inneværende sak. Av artikkel 8.3 går følgende frem, i offisiell norsk oversettelse:
Som det fremgår av bestemmelsen er kabotasjen bare i tråd med forordningen dersom det kan fremlegges bevis på den inngående internasjonale transporten, og på de etterfølgende nasjonale kabotasjeturene. Deretter oppstiller forordningen hvilke dokumentasjonskrav som skal være oppfylt, jf. bokstavene a til g. Formålet med dokumentasjonskravene er å sikre en effektiv kontroll med kabotasjeregelverket, ettersom en transportør som oppfyller dokumentasjonskravet forutsettes å oppfylle kravene til å drive med kabotasje. Det er dermed enkelt for myndighetene å kontrollere at vilkårene er oppfylt.
I rundskriv N-2013-1 er kravet til hva som utgjør gyldig dokumentasjon ytterligere beskrevet. Rundskrivet ble utarbeidet i forbindelse med gjennomføringen av forordningen i norsk rett. Denne var opprinnelig regulert i egen forskrift (Forskrift om internasjonal person- og godstransport, samt kabotasje – FOR-2003-03-26-402). Forskriften ble opphevet 1. januar 2015, og forordningen er nå gjennomført gjennom henvisningen i yrkestransportforskriften § 53, jf. overfor. Av rundskrivet går det frem det:
«Det må fremlegges gyldig fellesskapstillatelse og evt. førerattest hvis sjåføren er statsborger i et tredjeland (et land utenfor EØS).
Når det gjelder dokumentasjon for det innkommende internasjonale oppdraget kreves at det fremlegges et CMR fraktbrev.
For de etterfølgende kabotasjeturene skal alle dokument som oppfyller kravene som stilles i forordningen, aksepteres som gyldig dokumentasjon. Kravene vil for eksempel være oppfylt ved framleggelse av et CMR fraktbrev, supplert med annen dokumentasjon for de opplysningene som ikke fremgår av CMR fraktbrevet. Andre dokument skal også godtas. Det kreves ikke at alle opplysningene følger av ett dokument.
Det kan ikke kreves dokumentasjon for kabotasje utover det som er beskrevet her. Kontrollørene har imidlertid full adgang til å kontrollere opplysningene i de aktuelle dokumentene opp mot informasjon som skal følge kjøretøyet etter annen lovgivning, for eksempel om fartsskriver. Kontrollørene kan også kontrollere opplysningene ved å ta kontakt med oppdragsgiver.
For å lette kontrollen av at vilkårene for kabotasje er oppfylt, kan transportører velge å legge fram dokumentasjon som bekrefter kilometerstand ved lasting og lossing av den innkommende internasjonale lasten samt de etterfølgende kabotasjeoppdragene»
Kravet til dokumentasjon for den innkommende internasjonale frakten oppfylles altså ved at fremlegges et CMR-fraktbrev. Dette en internasjonalt godkjent fraktavtale mellom eksportør og transport for veitransport, og har sin bakgrunn fra Genève-konvensjonen om veifraktavtaler. I det videre omtales dette som internasjonalt fraktbrev.
I inneværende sak ble et vogntog eid av selskapet stanset i kontroll på Trofors kontrollstasjon ved E6 den 27. august 2021. Vogntoget var da lastet med gods fra Oksvoll som skulle til Sandøy, altså en fullt ut nasjonal frakt. Statens Vegvesen, som utførte kontrollen, mente kjøretøyet ikke oppfylte vilkårene for midlertidig kabotasje, ettersom sjåføren fremviste et «mangelfullt internasjonalt fraktdokument». Retten viser til kontrolldokumentet fra Statens Vegvesen, som ble fremlagt under hovedforhandlingen. Som følge av dette anmeldte Statens Vegvesen selskapet.
Av det internasjonale fraktbrevet går det frem at kjøretøyet ankom Norge med last fra Litauen, som skulle lastes av på Hell Sagbruk og Hyvleryi AS. Det fremkom imidlertid ikke av det internasjonale fraktbrevet hvilket kjøretøy som utførte transporten. Dette var bakgrunnen for anmeldelsen.
Det fremkommer altså ikke av fraktbrevet hvilket kjøretøy som ble brukt ved transporten inn til landet. Dette er i strid med forordning 2009/1072 artikkel 8.3 bokstav g, som bestemmer som bevis for inngående internasjonale transporten skal det opplyses om kjøretøyets og tilhengerens registreringsnummer. Retten viser til uttalelsen i rundskrivet, hvor det fremgår at dokumentasjonskravet oppfylles ved at opplysningene fremgår av det internasjonale fraktbrevet. Dermed foreligger det objektivt sett en overtredelse av yrkestransportloven § 10 fjerde ledd, jf. yrkestransportforskriften § 53, jf. forordning 2009/1072 artikkel 8.3 bokstav g.
Retten påpeker at det i og for seg ikke er tvil om at det rent faktisk var samme trekkvogn som ble stanset i kontroll som ble brukt ved innførselen i landet. Retten viser her til selskapets skriftlige tilsvar av 3. august 2022, hvor det fremgår at det var samme kjøretøy med registreringsnummer [kjennemerke1], med tilhenger [kjennemerke2], som kom inn til Norge med lasten. Retten viser også til «melding om forhåndssendt TVINN-deklarasjon», hvor det fremkommer at et kjøretøy med registreringsnummer [kjennemerke1] ankom Norge med lasten som nevnt i fraktbrevet.
Det er likevel objektivt sett ingen tvil om artikkel 8.3 er overtrådt, ettersom det ikke fremgår av CMR-fraktbrevet hvilket kjøretøy som ble benyttet. Når dette ikke fremgår er bestemmelsen i forordningen objektivt sett overtrådt, og det er uten betydning at frakten rent faktisk var lovlig. Som påpekt ovenfor er det grunnleggende at kontrolldokumentene er korrekt utfylt. Dersom dette ikke er tilfelle ville det enkelt åpnet for omgåelser av regelverket.
Hva gjelder skyldspørsmålet følger det av yrkestransportlova § 41 at den rammer både forsettlige og uaktsomme overtredelser.
Retten er ikke i tvil om at en som representerer selskapet har handlet uaktsomt av hensyn til utfylling av det internasjonale fraktbrevet. Innenfor transportnæringen gjelder det en rekke dokumentkrav for å ivareta flere ulike kontrollhensyn, som hviletid mv. Reglene om kabotasje er som nevnt innledningsvis et unntak fra hovedregelen om forbud mot slik transport. De transportører som ønsker å bedrive kabotasje må derfor sette seg godt inn i reglene som gjelder på livsområdet. Disse momentene tilsier at aktsomhetskravet må tolkes strengt.
Overtredelsen i denne saken – påføring av kjennemerker i det internasjonale fraktbrevet – fremstår ikke som særlig vanskelig å ivareta. Hensynet til effektiv kontroll krever nøyaktighet. Etter rettens syn har sjåføren eller en annen som representerer selskapet opptrådt uaktsomt når det ikke var sørget for at dokumentene var riktig utfylt.
Saken omhandler straff overfor et foretak, og spørsmålet er dermed om det er grunnlag for foretaksstraff., jf. straffeloven § 27. Det er ikke tvilsomt at en person som handler på vegne av selskapet har overtrådt et straffebud, og at vilkårene for å idømme foretaksstraff er oppfylt.
Det er imidlertid opp til retten om forettaksstraff skal idømmes, jf. straffeloven § 27 første ledd, som åpner for at foretak «kan» straffes. Det er altså ingen automatikk i at det ilegges straff selv om vilkårene for dette er oppfylt. Retten må foreta en skjønnsmessig vurdering av om straff skal ilegges i det enkelte tilfellet. Straffeloven § 28 angir en rekke momenter som er relevante både for denne vurderingen og for utmåling av en eventuell bot, jf. Rt-2013-1025. Dersom foretaket skal straffes skal det reageres med bot, jf. straffeloven § 27 tredje ledd.
Ved avgjørelsen om et foretak skal straffes etter § 27, og ved utmålingen av straffen, skal det blant annet tas hensyn til
Momentene er ikke uttømmende, og også andre forhold kan tillegges vekt.
Selskapet har antakeligvis ikke har hatt en økonomisk gevinst ved lovbruddet. Den utviste skyldgraden er videre lav. Retten mener likevel det er riktig å ilegge selskapet straff for overtredelsen, jf. særlig til momentene som fremgår av bokstav a, og c. Retten viser for det første til at kabotasjereglene avhenger av effektive kontrollmidler, som igjen forutsetter at dokumentasjonen er korrekt utfylt. Dersom det ikke reageres mot utfyllingsfeil eller forglemmelser ville det åpnet opp for omgåelser av regelverket. Hensynet til straffens preventive virkning tilsier altså at det ilegges foretaksstraff. Retten viser også til at feilen enkelt kunne vært unngått ved bedre rutiner, jf. straffeloven § 27 bokstav c. Samlet sett er retten kommet til at det skal ilegges foretaksstraff.
Hva gjelder botens størrelse, har påtalemyndigheten foreslått selskapet dømmes til å betale en bot på kr 60 000. Etter det opplyste er dette basert på Nordland politidistrikts bøtedirektiv for overtredelser av yrkestransportloven.
Det finnes ingen Høyesterettsavgjørelse som kaster lys over spørsmålet om reaksjonsfastsettelse. Det er også begrenset med underettspraksis. Nedre Romerikes dom i TOVRO-2015-201997 har imidlertid noe sammenlignbart faktum med denne saken, ettersom den gjaldt overtredelse av kabotasjereglene. Boten ble satt til kr 75 000 for til sammen tre overtredelser av kabotasjereglene.
Ved den konkrete reaksjonsfastsettelsen tar retten utgangspunkt i at overtredelsen er en «formalfeil». Det er sannsynliggjort at selskapet faktisk benyttet samme kjøretøy ved innførselen som de etterfølgende nasjonale transportene, men at det var feil ved utfyllingen av kontrolldokumentene.
Retten mener videre at bruddet i vår sak er i nedre sjikt av overtredelser av yrkestransportlova. Det er som nevnt tale om en formalfeil. Selv om slike feil i utgangspunktet åpner opp for omgåelser er det ikke holdepunkter for at selskapet faktisk har hatt en økonomisk fortjeneste ved lovbruddet. Dette taler for at boten settes lavere enn aktor har foreslått.
Det følger av straffeloven § 53 første ledd at det i tillegg til de alminnelige momentene ved straffeutmåling også skal tas hensyn til lovbryterens økonomiske evne. Retten har ingen holdepunkter for å mene noe om selskapets økonomi, slik at rimelig tvil om selskapets økonomiske stilling skal komme dette til gode. Også dette taler for at boten skal settes lavere enn påstått av påtalemyndigheten.
Samlet sett er retten kommet til at boten settes til kr 20 000. Etter rettens syn er dette tilstrekkelig for å ivareta den preventiv virkning som foretaksstraffen er ment å ha.
Ettersom boten settes vesentlig lavere enn i forelegget har den rettslige behandlingen ført delvis frem. Selskapet frifinnes derfor for sakskostnadskravet.
Dommen er ikke avsagt innen lovens frist. Årsaken er sakens omfang og andre oppgaver ved domstolen.
DOMSSLUTNING
Gedlito transportas UAB, org.nr. 300504995 dømmes for overtredelse av Yrkestransportloven § 41, jf. § 10, jf. yrkestransportforskriften § 53, jf. rådsforordning (EF) 1072/2009 artikkel 8 til en bot stor kr 20 000, jf. straffeloven § 27.