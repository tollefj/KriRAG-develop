Retten har konkludert med at tiltalte skal dømmes for overtredelse av straffeloven § 181 første ledd og politiloven § 30 nr. 1, jf. § 5, til å betale en bot på kroner 15 000. Om boten ikke betales, skal hun subsidiært sone 17 dager i fengsel, fratrukket 2 dager for varetekt. Saksomkostninger er satt til kroner 1500.
Ved forelegg utferdiget av politimesteren i Oslo 29.11.2021, som ikke er vedtatt, er hun i medhold av straffeprosessloven § 268 satt under tiltale ved Oslo tingrett for overtredelse av
I Straffeloven § 181 første leddfor ved slagsmål, støy eller annen utilbørlig atferd å ha forstyrret den alminnelige fred og orden, og lovlig ferdsel
Grunnlag:Mandag 23. august 2021 ca. kl. 13.15 i Majorstuekrysset i Oslo, deltok hun i en markering med Extinction Rebellion sammen med flere andre personer, hvor hun oppholdt seg i vegbanen og sto med banner og/eller lå/stod i veibanen, slik at trafikken i området ble hindret over lengre tid, eller medvirket til dette.
II Politiloven § 30 nr 1, jf. § 5for å ha unnlatt straks å rette seg etter pålegg, tegn eller øvrige signaler gitt av politiet.
Grunnlag:Til tid og på dato som beskrevet under post I, ca. kl. 14.05 unnlot hun å etterkomme politiets pålegg om å fjerne seg fra veikrysset/veibanen.
Hovedforhandling ble holdt 09.11.2022.
Retten har i medhold av straffeprosessloven § 276 første ledd funnet det ubetenkelig å sette rett uten meddommere.
Tiltalte møtte og erkjente de faktiske forhold, men ikke straffeskyld.
Retten mottok forklaring fra ett vitner, og det ble foretatt slik dokumentasjon som framgår av rettsboken.
Aktor la ned følgende påstand:
Tiltalte ba seg frifunnet, subsidiært at hun anses på mildeste måte.
Retten er etter en samlet vurdering av bevisene i saken overbevist om at tiltalte har handlet slik som beskrevet i forelegget.
Tiltalte erkjente de faktiske forhold, hvilket ble underbygget av hennes forklaring om deltakelse i veiblokaden i Majorstuakrysset over noe tid, mottak av pålegg om å fjerne seg fra veien, og unnlatelse av å etterkomme pålegget. Formålet med den sivile ulydigheten var å skape oppmerksomhet rundt klimakrisen.
Tiltaltes erkjennelse og forklaring støttes av bevisbildet for øvrig, derunder videobevis og forklaringen fra politibetjent Henrik Kløvstad Aas, som var tilstede da blokaden ble gjennomført.
Tiltalte handlet med viten og vilje, og hadde altså det nødvendige forsett.
Både de objektive og subjektive vilkårene for straff etter straffeloven § 181 første ledd og politiloven § 30 nr 1, jf. § 5 er dermed oppfylt, isolert sett.
Tiltalte har anført at straffeloven § 17, nødrett, kommer til anvendelse, gitt ovennevnte globale krisesituasjon og formålet med aksjonen. Anførselen kan klart ikke føre frem, og retten viser i den sammenheng til LB-2022-013193, med videre henvisning til HR-2022-981-A, der det fremkommer at det ikke er grunnlag for nødrettsbetraktninger i denne type saker.
Tiltalte har anført at hun ikke kan straffes fordi handlingene ble begått som ledd i utøvelsen av hennes rettigheter etter Grunnloven § 100 og EMK artikkel 10 om ytringsfrihet, og Grunnloven § 101 og EMK artikkel 11 om forsamlings- og foreningsfrihet.
Anførselen er alt vurdert av Høyesterett for en tilsvarende veiblokade i regi av Extinction Rebellion (XR) i september 2020, se HR-2022-981-A (XR-dommen). Ved fredelige demonstrasjoner som i den konkrete sak fungerer artikkel 11 som en spesialregel. I likhet med i HR-2022-981-A er det ikke tvil om at demonstrasjonen i den konkrete saken er fredelig og vernet av EMK artikkel 11 nr. 1. Det er også uomtvistet og tvilløst at det ble gjort inngrep i tiltaltes rett til forsamlingsfrihet etter artikkel 11 nr. 2 da hun ble pålagt å fjerne seg fra områder, og senere pågrepet, innbrakt og bøtelagt.
Det retten skal vurdere er om politiets inngrep overfor tiltalte var nødvendige i et demokratisk samfunn etter EMK artikkel 11 nr. 2, nærmere bestemt om inngrepene etter en bred helhetsvurdering var proporsjonale, samlet sett.
Virkningene av demonstrasjonen er her et sentralt moment. Om virkningene av blokaden har retten lagt avgjørende vekt på forklaringen fra politibetjent Aas, som var tilstede og hadde god oversikt over aksjonen og dens virkninger. Forklaringen er ikke i motstrid med tiltaltes forklaring, og støttes til dels av bilde/videobevis. Følgende anses bevist utover enhver rimelig tvil:
Majorstuekrysset er et viktig knutepunkt for trafikken i Oslo sentrum, og de trafikale problemene spredde seg fra krysset til et utvidet område, med blant annet kødannelse som gikk opp mot Ullevål sykehus, og dermed var det også en risiko for at utrykningsfaretøy skulle påvirkes. Aksjonen skjedde midt på dagen, og det var mye trafikk. Umiddelbart oppsto vanskelige trafikale situasjoner. Alle felt var blokkert i en kjøreretning, trafikken stoppet helt opp i feltene som var blokkert, og grunnet forhøyet skille mellom kjøreretningene var det vanskelig for kjøretøy å snu. Busser var vanskelig å dirigere, kryssvei måtte tidvis sperres av, og et skilt skrus ned for å geleide busser over midtrabatten. Innen pålegget ble gitt hadde blokaden vart i omtrent en time. Ruter hadde da meldt om utfordringer for kollektivtransporten i Oslo sentrum og det var risiko for kødannelser i hele Oslo sentrum. Det ble satt inn store politiressurser i forbindelse med aksjonen. Politiet måtte bruke mellom 8-10 patruljer på aksjonen.
Virkningene som anses bevist er etter rettens mening alvorlig, selv om det ble et mindre kaotisk trafikkbilde enn ved demonstrasjonen i september 2020 som XR-dommen omhandler. Saken for Høyesterett var ikke et grensetilfelle, se avsnitt 55. I tillegg medførte blokaden i tingrettens sak bruk av mye politiressurser og hadde en sammenlignbar risiko for farlige situasjonen og omfattende kødannelser.
I likhet med situasjonen i HR-2022-981-A var blokaden ingen indirekte effekt av en demonstrasjon, som ville gitt aksjonen et sterkere grad av vern. Blokaden av trafikken var selve virkemiddelet.
I tillegg rammet aksjonen ikke primært de aksjonen var rettet mot, men andre, tilsvarende som i XR-dommen, se avsnitt 50.
Retten legger også til grunn, i tråd med Aas' forklaring, at forhåndsvarsel i tråd med politiloven ikke var gitt.
Samlet mener retten, i tråd med vurderingen i HR-2022-981-A, at aksjonen gikk langt ut over den forstyrringen som er forventet ved en ordinær fredelig demonstrasjon. Aksjonsmåten var således utenfor kjernen i EMK artikkel 11 nr. 1.
Retten mener videre at politiets inngrep i den konkrete sak var målrettede og begrenset til det som var nødvendig. Aksjonene ble avsluttet av politiet for å avverge fare og ytterligere forstyrrelse av trafikken og tredjeparter. Demonstrantene hadde da alternativ ytringsformer tilgjengelig, som å demonstrere utenfor veibanen, og hadde også fått holde på med blokaden noe tid, men forlot ikke veibanen frivillig da de så ble bedt om å fjerne seg fra veien.
Også ved utstedelse av pålegget ble det gitt en kurant tidsfrist for å fjerne seg. Aas forklarte at aksjonistene fikk minimum 2 minutter på seg, hvilket retten legger til grunn. Tiltalte forklarte også at hun opplevde å få greit med tid på å fjerne seg fra hun mottok pålegget, men valgte å bli for å få større oppmerksomhet om miljøsaken. Tidsmessig er det etter rettens syn klart at det må aksepteres at politiet da grep inn ved å fjerne aksjonistene fra veibanen.
I tråd med Høyesteretts synspunkter i XR-dommen, legger retten videre til grunn at frihetsberøvelsen av tiltalte ikke innebærer at inngrepene samlet sett må anses som uforholdsmessige, og retten viser til faren for omrokkering og ny, tilsvarende aksjon et annet sted, gitt at XR hadde en aksjonsuke.
Avslutningsvis, i tråd med føringene i HR-2022-981-A, mener retten at straff på det nivået som er aktuelt ikke gjør det samlede inngrepet i tiltaltes forsamlingsfrihet disproporsjonalt.
Rettens konklusjon blir etter dette at tiltalte skal dømmes i tråd forelegget.
Retten skal nå utmåle straff for overtredelse av straffeloven § 181 første ledd og politiloven § 30 nr. 1.
Strafferammen for overtredelse av straffeloven § 181 første ledd er bøter eller fengsel i seks måneder. Strafferammen for overtredelse av politiloven § 30 er bot og fengsel i tre måneder.
Det følger av HR-2022-981-A at det er bøter som er riktig reaksjonsform ved denne type saker. De aktuelle overtredelsene er lovbrudd som forekommer hyppig, og allmennpreventive hensyn veier tungt i slike saker, hvilket tilsier en følbar reaksjon.
Vedrørende botens størrelse tar retten utgangspunkt i at bøtenivået for deltakelse i en veiblokade med brudd på straffeloven § 181 første ledd, jf. § 15 og politiloven § 30 nr. 1, jf. § 5, er på 20 000 kroner, før det ses hen til formildende og skjerpende omstendigheter.
Retten viser til XR-dommen der det ble tatt utgangspunkt i et bøtenivå på 20 000 kroner for en lignende aksjon, med brudd på straffeloven § 181 første ledd, jf. § 15 og politiloven § 30 nr. 1, jf. § 5. Høyesterett bygget på bøtenivået i det felles bøtedirektivet for blant annet Oslo politidistrikt, som Høyesterett mente var rimelig, og vekta også hensynet til effektivitet og likebehandling, se avsnitt 59 til 61.
I formildende retning legger retten vekt på at det har gått lang tid siden aksjonen forelegget omfatter fant sted, uten at dette kan legges tiltalte til last.
I samme retning trekker også at tiltalte i forelegget var varslet om at påstanden fra påtalemyndighetene ville bli 15 000 kroner ved hovedforhandling. Retten er ikke bundet av påtalemyndighetenes straffepåstand, men hensynet til forutberegnelighet for tiltalte tilsier en reduksjon av straffen i den konkrete sak, slik at samlet straff ikke overstiger varslet straff, etter varetektsfradrag.
Det er ikke grunnlag for tilståelsesrabatt, selv om siktede har erkjent de faktiske forhold. Hun ble tatt på fersk gjerning, og har ikke vedtatt forelegget.
Det foreligger etter retten syn heller ingen andre formildende omstendigheter i den konkrete saken.
På denne bakgrunn mener retten at korrekt og rimelig straff i den konkrete sak er en bot på kroner 17 000.
Etter varetektsfradraget for to dager, som utgjør kroner 2000 i tråd med HR-2022-981-A avsnitt 67 og 68, blir straffen en bot på kroner 15 000.
Subsidiær fengselsstraff, for det tilfellet boten ikke betales, settes til 17 dager. Det gis to dager varetektsfradrag i den subsidiære fengselsstraffen, jf. straffeloven §83 sjette ledd
Påtalemyndighetene har lagt ned påstand om at tiltalte skal dømmes til å betale saksomkostninger. Etter rettens vurdering foreligger det ingen grunner til å fravike hovedregelen i straffeprosessloven § 436. Retten har etter dette komme til at tiltalte skal dekke saksomkostninger for retten.
Beløpet settes skjønnsmessig til 1 500 kroner, i tråd med aktors forslag.
DOMSSLUTNING
Varetektsfradrag utgjør 2 – to – dager i den subsidiære fengselsstraffen, jf. straffeloven §83 sjette ledd.
Retten er etter en samlet vurdering av bevisene i saken overbevist om at tiltalte har handlet slik som beskrevet i forelegget.
Tiltalte erkjente de faktiske forhold, hvilket ble underbygget av hennes forklaring om deltakelse i veiblokaden i Majorstuakrysset over noe tid, mottak av pålegg om å fjerne seg fra veien, og unnlatelse av å etterkomme pålegget. Formålet med den sivile ulydigheten var å skape oppmerksomhet rundt klimakrisen.
Tiltaltes erkjennelse og forklaring støttes av bevisbildet for øvrig, derunder videobevis og forklaringen fra politibetjent Henrik Kløvstad Aas, som var tilstede da blokaden ble gjennomført.
Tiltalte handlet med viten og vilje, og hadde altså det nødvendige forsett.
Både de objektive og subjektive vilkårene for straff etter straffeloven § 181 første ledd og politiloven § 30 nr 1, jf. § 5 er dermed oppfylt, isolert sett.
Tiltalte har anført at straffeloven § 17, nødrett, kommer til anvendelse, gitt ovennevnte globale krisesituasjon og formålet med aksjonen. Anførselen kan klart ikke føre frem, og retten viser i den sammenheng til LB-2022-013193, med videre henvisning til HR-2022-981-A, der det fremkommer at det ikke er grunnlag for nødrettsbetraktninger i denne type saker.
Tiltalte har anført at hun ikke kan straffes fordi handlingene ble begått som ledd i utøvelsen av hennes rettigheter etter Grunnloven § 100 og EMK artikkel 10 om ytringsfrihet, og Grunnloven § 101 og EMK artikkel 11 om forsamlings- og foreningsfrihet.
Anførselen er alt vurdert av Høyesterett for en tilsvarende veiblokade i regi av Extinction Rebellion (XR) i september 2020, se HR-2022-981-A (XR-dommen). Ved fredelige demonstrasjoner som i den konkrete sak fungerer artikkel 11 som en spesialregel. I likhet med i HR-2022-981-A er det ikke tvil om at demonstrasjonen i den konkrete saken er fredelig og vernet av EMK artikkel 11 nr. 1. Det er også uomtvistet og tvilløst at det ble gjort inngrep i tiltaltes rett til forsamlingsfrihet etter artikkel 11 nr. 2 da hun ble pålagt å fjerne seg fra områder, og senere pågrepet, innbrakt og bøtelagt.
Det retten skal vurdere er om politiets inngrep overfor tiltalte var nødvendige i et demokratisk samfunn etter EMK artikkel 11 nr. 2, nærmere bestemt om inngrepene etter en bred helhetsvurdering var proporsjonale, samlet sett.
Virkningene av demonstrasjonen er her et sentralt moment. Om virkningene av blokaden har retten lagt avgjørende vekt på forklaringen fra politibetjent Aas, som var tilstede og hadde god oversikt over aksjonen og dens virkninger. Forklaringen er ikke i motstrid med tiltaltes forklaring, og støttes til dels av bilde/videobevis. Følgende anses bevist utover enhver rimelig tvil:
Majorstuekrysset er et viktig knutepunkt for trafikken i Oslo sentrum, og de trafikale problemene spredde seg fra krysset til et utvidet område, med blant annet kødannelse som gikk opp mot Ullevål sykehus, og dermed var det også en risiko for at utrykningsfaretøy skulle påvirkes. Aksjonen skjedde midt på dagen, og det var mye trafikk. Umiddelbart oppsto vanskelige trafikale situasjoner. Alle felt var blokkert i en kjøreretning, trafikken stoppet helt opp i feltene som var blokkert, og grunnet forhøyet skille mellom kjøreretningene var det vanskelig for kjøretøy å snu. Busser var vanskelig å dirigere, kryssvei måtte tidvis sperres av, og et skilt skrus ned for å geleide busser over midtrabatten. Innen pålegget ble gitt hadde blokaden vart i omtrent en time. Ruter hadde da meldt om utfordringer for kollektivtransporten i Oslo sentrum og det var risiko for kødannelser i hele Oslo sentrum. Det ble satt inn store politiressurser i forbindelse med aksjonen. Politiet måtte bruke mellom 8-10 patruljer på aksjonen.
Virkningene som anses bevist er etter rettens mening alvorlig, selv om det ble et mindre kaotisk trafikkbilde enn ved demonstrasjonen i september 2020 som XR-dommen omhandler. Saken for Høyesterett var ikke et grensetilfelle, se avsnitt 55. I tillegg medførte blokaden i tingrettens sak bruk av mye politiressurser og hadde en sammenlignbar risiko for farlige situasjonen og omfattende kødannelser.
I likhet med situasjonen i HR-2022-981-A var blokaden ingen indirekte effekt av en demonstrasjon, som ville gitt aksjonen et sterkere grad av vern. Blokaden av trafikken var selve virkemiddelet.
I tillegg rammet aksjonen ikke primært de aksjonen var rettet mot, men andre, tilsvarende som i XR-dommen, se avsnitt 50.
Retten legger også til grunn, i tråd med Aas' forklaring, at forhåndsvarsel i tråd med politiloven ikke var gitt.
Samlet mener retten, i tråd med vurderingen i HR-2022-981-A, at aksjonen gikk langt ut over den forstyrringen som er forventet ved en ordinær fredelig demonstrasjon. Aksjonsmåten var således utenfor kjernen i EMK artikkel 11 nr. 1.
Retten mener videre at politiets inngrep i den konkrete sak var målrettede og begrenset til det som var nødvendig. Aksjonene ble avsluttet av politiet for å avverge fare og ytterligere forstyrrelse av trafikken og tredjeparter. Demonstrantene hadde da alternativ ytringsformer tilgjengelig, som å demonstrere utenfor veibanen, og hadde også fått holde på med blokaden noe tid, men forlot ikke veibanen frivillig da de så ble bedt om å fjerne seg fra veien.
Også ved utstedelse av pålegget ble det gitt en kurant tidsfrist for å fjerne seg. Aas forklarte at aksjonistene fikk minimum 2 minutter på seg, hvilket retten legger til grunn. Tiltalte forklarte også at hun opplevde å få greit med tid på å fjerne seg fra hun mottok pålegget, men valgte å bli for å få større oppmerksomhet om miljøsaken. Tidsmessig er det etter rettens syn klart at det må aksepteres at politiet da grep inn ved å fjerne aksjonistene fra veibanen.
I tråd med Høyesteretts synspunkter i XR-dommen, legger retten videre til grunn at frihetsberøvelsen av tiltalte ikke innebærer at inngrepene samlet sett må anses som uforholdsmessige, og retten viser til faren for omrokkering og ny, tilsvarende aksjon et annet sted, gitt at XR hadde en aksjonsuke.
Avslutningsvis, i tråd med føringene i HR-2022-981-A, mener retten at straff på det nivået som er aktuelt ikke gjør det samlede inngrepet i tiltaltes forsamlingsfrihet disproporsjonalt.
Rettens konklusjon blir etter dette at tiltalte skal dømmes i tråd forelegget.
Retten skal nå utmåle straff for overtredelse av straffeloven § 181 første ledd og politiloven § 30 nr. 1.
Strafferammen for overtredelse av straffeloven § 181 første ledd er bøter eller fengsel i seks måneder. Strafferammen for overtredelse av politiloven § 30 er bot og fengsel i tre måneder.
Det følger av HR-2022-981-A at det er bøter som er riktig reaksjonsform ved denne type saker. De aktuelle overtredelsene er lovbrudd som forekommer hyppig, og allmennpreventive hensyn veier tungt i slike saker, hvilket tilsier en følbar reaksjon.
Vedrørende botens størrelse tar retten utgangspunkt i at bøtenivået for deltakelse i en veiblokade med brudd på straffeloven § 181 første ledd, jf. § 15 og politiloven § 30 nr. 1, jf. § 5, er på 20 000 kroner, før det ses hen til formildende og skjerpende omstendigheter.
Retten viser til XR-dommen der det ble tatt utgangspunkt i et bøtenivå på 20 000 kroner for en lignende aksjon, med brudd på straffeloven § 181 første ledd, jf. § 15 og politiloven § 30 nr. 1, jf. § 5. Høyesterett bygget på bøtenivået i det felles bøtedirektivet for blant annet Oslo politidistrikt, som Høyesterett mente var rimelig, og vekta også hensynet til effektivitet og likebehandling, se avsnitt 59 til 61.
I formildende retning legger retten vekt på at det har gått lang tid siden aksjonen forelegget omfatter fant sted, uten at dette kan legges tiltalte til last.
I samme retning trekker også at tiltalte i forelegget var varslet om at påstanden fra påtalemyndighetene ville bli 15 000 kroner ved hovedforhandling. Retten er ikke bundet av påtalemyndighetenes straffepåstand, men hensynet til forutberegnelighet for tiltalte tilsier en reduksjon av straffen i den konkrete sak, slik at samlet straff ikke overstiger varslet straff, etter varetektsfradrag.
Det er ikke grunnlag for tilståelsesrabatt, selv om siktede har erkjent de faktiske forhold. Hun ble tatt på fersk gjerning, og har ikke vedtatt forelegget.
Det foreligger etter retten syn heller ingen andre formildende omstendigheter i den konkrete saken.
På denne bakgrunn mener retten at korrekt og rimelig straff i den konkrete sak er en bot på kroner 17 000.
Etter varetektsfradraget for to dager, som utgjør kroner 2000 i tråd med HR-2022-981-A avsnitt 67 og 68, blir straffen en bot på kroner 15 000.
Subsidiær fengselsstraff, for det tilfellet boten ikke betales, settes til 17 dager. Det gis to dager varetektsfradrag i den subsidiære fengselsstraffen, jf. straffeloven §83 sjette ledd
Påtalemyndighetene har lagt ned påstand om at tiltalte skal dømmes til å betale saksomkostninger. Etter rettens vurdering foreligger det ingen grunner til å fravike hovedregelen i straffeprosessloven § 436. Retten har etter dette komme til at tiltalte skal dekke saksomkostninger for retten.
Beløpet settes skjønnsmessig til 1 500 kroner, i tråd med aktors forslag.
DOMSSLUTNING
Varetektsfradrag utgjør 2 – to – dager i den subsidiære fengselsstraffen, jf. straffeloven §83 sjette ledd.