A/S Norske Shell ble stiftet 14. oktober 1912 og er registrert i foretaksregisteret med næringskode 06.200 «Utvinning av naturgass». Selskapets norske virksomhet er i hovedsak knyttet til utvinning og eksport av naturgass.
Nyhamna er et landanlegg for mottak og prosessering av gass som ankommer fastlandet fra forskjellige gassfelt på norsk sokkel. Opprinnelig mottok gassterminalen på Nyhamna gass fra Ormen Lange-feltet. Gassen leveres til Storbritannia og andre land i Europa via gassrørledning.
Shell var operatør av landanlegget i perioden 2008 – 2017. I oktober 2107 overtok Gassco som operatør, mens Shell fortsatte som Techical Service Provider og innkjøper på vegne av et joint venture. Shell har i hele kontrollperioden saken gjelder, vært innkjøper av varer og tjenester på vegne av deltakerne.
I perioden 2014 til 2018 gjennomgikk Nyhamna-anlegget en betydelig oppgradering. Prosjektet bar navnet Nyhamna Expansion (heretter NYX-prosjektet), og hadde en investeringsramme på rundt NOK 23 milliarder. Bakgrunnen for prosjektet var særlig relatert til økt utvinningsgrad fra Ormen Lange-feltet, samt gjennomføring av tilrettelegging og tilknytning for mottak og prosessering av gass fra flere gassfelt enn det anlegget tidligere hadde kapasitet til. Blant annet gjaldt dette mottak av gass gjennom en ny rørledning fra Aasta Hansteen-feltet som ble åpnet i 2018. Utvidelsen og oppgraderingen medførte en økning i gjennomstrømningskapasiteten til Nyhamna-anlegget med rundt 14 millioner standard m3 gass per dag.
I perioden NYX-prosjektet pågikk, ble den allerede etablerte anleggsbrakkeriggen i Nyhamna skalert opp og ned etter behov. Brakkeriggen består av modulbygg som kan demonteres og flyttes. Vanligvis består brakkeriggen av 11 brakker som ble anskaffet i perioden 2003-2007. I perioden mellom 2014-2018 ble Nyhamna Camp på det meste utvidet med 25 ekstra midlertidige brakkerigger med plass til ytterligere 1 100 personer. Standarden på brakkeriggen var enkel. Benyttelsen av brakkeriggen var i perioden 2014-2018 i stor grad basert på toukers-arbeidsturnuser.
I forbindelse med driften av brakkeriggen hadde Shell anskaffelser til resepsjon, management, renhold, strøm med videre. Shell har fradragsført inngående merverdiavgift knyttet til driften av brakkriggene. Total fradragsført inngående merverdiavgift i perioden 2014-2018 utgjorde NOK 75 992 529.
Ved varsel 8. juni 2018 ble Shell varslet om utvidet kontroll avgrenset til områdene merverdiavgift og lønn. Kontrollen ble avholdt hos Shell samt ved skattekontoret i perioden 12. november 2018 – 5. mai 2020. Det ble deretter foretatt avklaringer med Shell og videre saksbehandling. Endelig vedtak om endring av merverdiavgift og arbeidsgiveravgift for perioden 2014-2018 ble fattet 6. juli 2021.
Sakens tvistetema er om Shell hadde rett til å fradragsføre inngående merverdiavgift på anskaffelser til drift av brakkeriggen i Nyhamna. Det er punktene 4.2.1 -.4.2.5 i Skatteetatens vedtak som er påstått ugyldig.
Ved stevning av 20. desember 2021 brakte Shell saken inn for Sør-Rogaland tingrett. Staten innga tilsvar den 21. februar 2022, og nedla påstand om frifinnelse.
Hovedforhandling ble avholdt 28-29. september 2022.
Skattekontorets vedtak bygger på feil bevisbedømmelse og feil rettsanvendelse.
Anskaffelsene knyttet til Nyhamna Camp er til bruk i Shells avgiftspliktige virksomhet, og det foreligger fradragsrett etter mval. § 8-1.
Shells gassanlegg ved Nyhamna har en særegen lokasjon på øya Gossen som, av flere årsaker, har nødvendiggjort kostnader til husing av arbeidskraft ved anlegget.
Etablering og drift av brakkeriggene har vært en helt nødvendig forutsetning for utvidelsen og driften av Shells avgiftspliktige virksomhet ved Nyhamna. Etableringen og driften av brakkeriggen er derfor relevant for og har en naturlig og nær tilknytning til Shells merverdiavgiftspliktige virksomhet. Shell viser til vurderingstemaene i blant annet Rt-1985-93 (Sira-Kvina) og Rt-2001-1497 (Norwegian Contractors).
Anskaffelser og drift av brakkeriggene kan ikke anses å dekke private innlosjeringsbehov som skal tilordnes den ansatte. Skattekontoret har i sitt vedtak feilaktig lagt til grunn at Rt-2011-1260 (Halliburton) gir uttrykk for et prejudikat som kan begrunne at Shell ikke skal få fradragsrett for kostnadene fordi disse utgjør private kostnader. Denne dommen og Skattedirektoratets tolkning av den i melding 2/13 av 24. januar 2013, omhandler utgifter til persontransport av ansatte, og har ikke overføringsverdi til vår sak.
Det foreligger flere administrative uttalelser og langvarig forvaltningspraksis som tilsier at det gis fradrag for kostnader til brakkerigg som dekker overnattingsbehov for nødvendig arbeidspersonell, jf blant annet skattedirektoratets melding av 24/82 nr. 2, KMVA-2011-7126 og KMVA-2013-7739. Verken Halliburton-dommen eller andre uttalelser knyttet til persontransporttjenester gir grunnlag for å fravike denne etablerte praksisen. Tvert imot foreligger det forarbeidsuttalelser til støtte for Shells syn, jf Ot.prp.nr.1 (2005–2006) punkt 25.2.6.
Videre legger skattedirektoratets egne uttalelser knyttet til avskjæringsregelen i kval. §8-3 (1) bokstav g, som avskjærer fradrag for kostander til fast eiendom som skal dekke bolig- eller velferdsbehov, klart til grunn at kostnader til brakkerigger normalt er fradragsberettiget, jf blant annet skattedirektoratets melding 2/13 av 24. januar 2013.
Det er heller ikke grunnlag for avskjæring av fradragsretten for kostnader til brakkeriggene etter mval § 8-3 første ledd bokstav d, som omhandler anskaffelser til naturalavlønning til ansatte mv. Overnatting i en brakke på et anleggsområde som i Shells tilfelle, kan ikke anses som godtgjørelse for arbeidsinnsatsen, men er et nødvendig driftsmiddel for virksomheten som sikrer at arbeidstakeren kan utføre arbeidet sitt. Fradragsberegningen i mval § 8-3 første ledd bokstav d gjelder uansett kun naturalavlønning av virksomhetens innehaver, ledelse, egne ansatte og pensjonister, og kan i alle tilfeller ikke anvendes for å avskjære fradragsrett til brakkerigger som i all hovedsak er benyttet av innleid arbeidskraft og ansatte hos underentreprenører. Shell mener derfor at statens subsidiære anførsel uansett ikke kan bære etterberegningen fullt, og at vedtaket uansett må oppheves.
Saksøkers påstand
Skattekontorets vedtak er gyldig idet det bygger på korrekt rettsanvendelse og bevisbedømmelse, og ikke er beheftet med saksbehandlingsfeil av betydning.
Prinsipalt anføres at saksøker ikke har fradragsrett for kostnader i forbindelse med anskaffelsene saken gjelder etter mval § 8-1. Bestemmelsen hjemler fradragsrett for kostnader til anskaffelser som «er til bruk i den registrerte virksomheten». Anskaffelser av privat karakter faller utenfor bestemmelsens virkeområde. Om anskaffelser er «til bruk» i virksomheten, beror på en konkret helhetsvurdering, jf Rt-2012-432 avsnitt 43 og HR-2021-2025-A avsnitt 46.
Anskaffelsene i saken knytter seg til overnatting for arbeidstakere i nærheten av deres faste arbeidssted. Staten anfører at Skattekontoret korrekt har vurdert at slike anskaffelser som den klare hovedregel er private, og ikke til bruk i virksomheten. Dette særlig fordi boutgifter normalt tilordnes den enkelte arbeidstakeren, uavhengig av arbeidsstedets geografiske plassering og reiseavstand derfra og til den enkelte arbeidstakerens hjem. At arbeidsgiver i dette tilfellet har valgt å stille et brakkehotell til disposisjon for overnatting, fratar ikke kostnadene knyttet til overnatting deres private karakter, selv om dette også er en bedriftsøkonomisk gunstig løsning for arbeidsgiver, jf Rt-2011-1260 avsnitt 28 flg. Denne lovtolkningen har sterk støtte i fradragsrettens formål og hindrer utilsiktet subsidiering, og er tilsvarende den som gjelder for arbeidsgivers utgifter i forbindelse med transport av arbeidstakere til og fra arbeidssted, jf. Rt-2011-1260. Saksøker har ikke påvist noen helt særegne og ekstraordinære forhold som skulle tilsi at anskaffelsene likevel er til bruk i selskapets næringsvirksomhet.
Subsidiært har staten anført at saksøker ikke har fradragsrett for anskaffelsene i saken fordi disse er naturalavlønning, jf mval § 8-3 første ledd bokstav d. Bestemmelsen avskjærer fradragsrett for enhver økonomisk fordel som kommer i tillegg til lønn, og etter statens syn omfatter dette klart betalt overnatting i tilknytning til arbeidsstedet for arbeidstakere og innleid personell. Avskjæringsregelen gjelder uavhengig av om anskaffelsene er til bruk i virksomheten, jf mval § 8-1, eller om de brukes på eller utenfor arbeidsstedet, jf Ot.prp.nr.17 (1968–1969) s. 56. Statens syn er at fradragsrett er avskåret som følge av at anskaffelsene gjelder naturallønn for så vidt gjelder saksøkers egne ansatte og innleide. Det er imidlertid ikke skilt mellom ansatte og innleide, og ansatte hos underentreprenører. Partene er derfor enige om at konsekvensen av at en eventuell endelig avgjørelse skulle være at anskaffelsene er til bruk i virksomhet, men til naturalavlønning, uansett må medføre oppheving da vedtaket vil være delvis ugyldig. Staten ber likevel retten ta stilling til anførselen.
Saksøktes påstand
Shell har fått medhold fullt ut, og har dermed vunnet saken. Utgangspunktet er at en part som har vunnet saken, har krav på full erstatning for sine sakskostnader fra motparten, jf tvisteloven § 20-2.
Full erstatning for sakskostnader skal dekke alle partens «nødvendige» kostnader ved saken, jf tvisteloven § 20-5. Ved vurderingen av om kostnadene har vært nødvendige, legges det vekt på om det ut fra betydningen av saken har vært rimelig å pådra dem. Shell har fremlagt et krav på 1 932 942 kroner i salær. I tillegg kommer 16 238,84 kroner i utlegg samt rettsgebyr.
Staten har anført at beløpet er markant for høyt, at det er benyttet for mange timer i forhold til timepris og at totalbeløpet langt overstiger det som har vært Shells nødvendige kostnader ved saken.
Shell har særlig anført at det er foretatt en omfattende etterberegning og tilbakeført et betydelig beløp på 76 000 000 kroner. Tvisten gjelder også i realiteten retten til fradrag i de etterfølgende årene. Selv om partene har vært enige om faktum, er det uenighet på det sentrale punktet som gjelder Shells alternativer til brakkehotell på Nyhamna. Dette har nødvendiggjort innhenting av omfattende dokumentasjon samt forberedelse og gjennomføring av to vitneforklaringer. Staten har bedt Shell avklare faktiske punkter i saken. Shell har også anført at merverdiavgiftsrett er et særegent rettsområde som krever at personer med merverdiavgiftskompetanse og prosedyrekompetanse jobber sammen på saken. Videre anfører Shell at utsettelse av hovedforhandlingen har medført noe uunngåelig dobbeltarbeid.
Retten har vurdert Shells argumenter. Ved vurderingen er det sett hen til tvistens økonomiske verdi samt betydningen av saken utover dette. Rettsområdet er et område hvor det kreves spesialistkompetanse, og det er ikke uvanlig med høy timepris i denne type saker. Når det benyttes spesialistkompetanse med tilhørende høy timepris, forventes det et lavere antall timer benyttet enn i tilfeller hvor timeprisen er lavere. Shell har videre valgt å benytte både prosessfullmektig og rettslig medhjelper gjennom hele saken. I slike tilfeller stilles det krav til effektiv ressursutnyttelse av de forskjellige spesialistene. Det er benyttet 54,5 timer frem til inngivelse av stevning med et tilhørende salærkrav på 227 825 kroner. Perioden mellom stevning og hovedforhandling utgjør hoveddelen av salærkravet med 1 350 322 kroner. Selv om retten tar høyde for Shells anførsel om faktumavklaringer med videre, var partenes rettslige og faktiske posisjoner i stor grad avklart før stevning ble innsendt. Kravet som relaterer seg til hovedforhandling og frem til saken avsluttes er også svært omfattende. Saken er behandlet over to rettsdager og kravet for denne fasen utgjør 354 795 kroner.
Etter rettens syn er et salærkrav på denne størrelsen ikke noe som kan kreves dekket av motparten som nødvendige og rimelige sakskostnader i denne konkrete saken. Det er rettens vurdering at et samlet timeforbruk på omtrent 200 timer vært tilstrekkelig. Gitt en timepris på rundt 5 000 kroner har Shell da krav på rundt 1 000 000 i nødvendige og rimelige utgifter til prosessfullmektigen som kan kreves dekket av motparten. Det er da etter rettens syn lagt til grunn et romslig skjønn. Retten har inkludert utlegg og rettsgebyr i totalsummen.
Det tilkjennes etter dette 1 000 000 kroner i erstatning for nødvendige sakskostnader for tingretten.
DOMSSLUTNING
Retten har kommet til at skatteetatens vedtak av 6. juli 2021, punkt 4.2.1 – 4.2.5, er ugyldig.
Etter merverdiavgiftsloven § 8-1 har et registrert avgiftssubjekt rett til fradrag for inngående merverdiavgift på anskaffelser av varer og tjenester som er «til bruk i» den registrerte virksomheten. Ordlyden stiller opp et krav om tilknytning mellom kostnad og avgiftspliktig aktivitet. Ordlyden i seg selv gir ikke nærmere anvisning på graden av tilknytning som kreves.
Bestemmelsen om fradragsrett i mval § 8-1 er en videreføring av merverdiavgiftsloven av 1969 § 21 første ledd første punktum. Rettskilder og praksis relatert til den tidligere bestemmelsen er relevant også i forbindelse med klarleggingen av rammene for mval § 8-1, se Ot.prp.nr.76 (2008–2009) side 27 og 69.
I forarbeidene til merverdiavgiftsloven av 1969, Innstilling til Skattekomiteen av 1966 side 88, fremgår følgende:
 «registrerte næringsdrivende kan i sitt avgiftsoppgjør med staten gjøre fradrag for betalt avgift på alle innkjøp og mottatte tjenester til bruk i den registrerte næringsvirksomhet (inngående avgift). Fradrag innrømmes ikke for avgift på innkjøp mv. til innehaverens private bruk eller til naturalavlønning, kosthold eller velferdstiltak for arbeidere og funksjonærer. »
Hvilken grad av tilknytning som kreves etter bestemmelsen, har vært gjenstand for behandling i en rekke rettsavgjørelser. De grunnleggende avgjørelsene er Rt-1985-93 Sira Kvina og Rt-2001-1497 Norwegian Contractors. I Rt-2012-432 Elkjøp avsnitt 43 er følgende kommet til uttrykk:
«Denne bestemmelse har flere funksjoner. Den fungerer for det første som en generell avgrensning av fradragsretten for næringsdrivende som bare driver avgiftspliktig virksomhet. For det andre angir den hvor nær tilknytning en anskaffelse eller oppofrelse må ha til den avgiftspliktige virksomhet dersom den avgiftspliktige også driver avgiftsfri omsetning. For det tredje fungerer den som et tilordningskriterium i forholdet mellom ulike næringsdrivende. Det er for alle disse relasjonene blitt fremholdt i rettspraksis at det ikke er tilstrekkelig for fradragsrett at anskaffelsen eller oppofrelsen fremstår som bedriftsøkonomisk fornuftig eller forsvarlig. For at det skal foreligge fradragsrett, må anskaffelsen eller oppofrelsen være relevant for virksomheten og ha en tilstrekkelig naturlig og nær tilknytning til denne. De grunnleggende avgjørelsene er Rt-1985-93 (Sira-Kvina) og Rt-2001-1497 (Norwegian Contractors). I enkelte senere avgjørelser har det til dels vært benyttet noen andre formuleringer, men disse avgjørelsene kan ikke oppfattes slik at de tilknytningskriterier som ble oppstilt i Rt-1985-93 og Rt-2001-1497, er blitt endret.»
Det skal etter dette foretas en konkret vurdering av hvorvidt anskaffelsene til drift av brakkeriggen i Nyhamna er «relevant for virksomheten» og har en tilstrekkelig «naturlig og nær tilknytning» til Shells avgiftspliktige virksomhet.
Ved den konkrete vurderingen har retten tatt utgangspunkt i at Shell bare driver avgiftspliktig virksomhet. Shells avgiftspliktige virksomhet er knyttet til leting og utvinning av petroleumsprodukter som olje og gass, og omfatter også raffinering, distribusjon og markedsføring. Anskaffelsene til drift av brakkeriggen som denne saken gjelder, er ikke til direkte bruk i Shells avgiftspliktige virksomheten. Det er videre slik at også andre enn Shell – arbeiderne – har fått nytte av anskaffelsen. Det er sikker rett at slike forhold ikke i seg selv avskjærer fradragsrett, selv om slike forhold vil inngå som momenter i vurderingen av om kostnadene er relevant for virksomheten og om det foreligger en tilstrekkelig naturlig og nær tilstrekkelig tilknytning.
For vurderingen har retten videre lagt til grunn at bakgrunnen for Shells kostnader til drift av brakkeriggen i perioden 2014-2018 var at Shell skulle øke produksjonskapasiteten i gassprosessanlegget på Nyhamna, som igjen økte den avgiftspliktige omsetningen.
Internt i Shell gikk prosjektet for utvidelse av produksjonskapasiteten i Nyhamna under navnet Nyhamna Expansion (NYX-prosjektet). Formålet med NYX-prosjektet var flerdelt. For det første skulle totalkapasiteten på eksisterende anlegg økes med rundt 20 %. Videre skulle utvinningsgrad fra Ormen Lange-feltet økes. I tillegg skulle man tilrettelegge for tilknytning for mottak og prosessering av gass fra flere gassfelt enn det anlegget tidligere hadde kapasitet til, herunder mottak gjennom en ny rørledning fra blant annet Aasta Hansteen-feltet som ble åpnet i 2018. Og så skulle gassprosessanlegget kobles til den nye gassrørledningen Polarled. Utvidelsen og oppgraderingen medførte en økning i gjennomstrømningskapasiteten til Nyhamna-anlegget med rundt 14 millioner standard m3 gass per dag.
Investeringsbeslutning ble fattet i 2012, og engineering ble i hovedsak sluttført i løpet av 2013. Deretter gikk prosjektet over i gjennomføringsfase. Første del av prosjektet var gjennomføring av grunnarbeider. Neste fase var relatert til sement før arbeider relatert til mekanikk, elektronikk, løft med videre ble gjennomført. Shell søkte å minimere aktiviteten på selve anlegget, så strategien relatert til gjennomføring av prosjektet var å prefabrikkere så mye som mulig. Prosjektet pågikk fra 2014-2018, med en topp i aktiviteten i 2015-2016. Prosjektet innebar bruk av rundt 22 000 tonn med stål, 20 000 tonn med sement, 600 km med kabel og 100 000 tunge løft.
På det meste var det behov for menneskelig aktivitet fra rundt 1600 personer for å gjennomføre utvidelsen. Tidlig i planleggingen av prosjektet kom Shell til at dersom prosjektet skulle kunne gjennomføres, måtte det gjennomføres en midlertidig utvidelse og drift av brakkeriggen som eksisterte på anlegget i Nyhamna. Dette ble da også løsningen når prosjektet ble gjennomført, og det er kostnadene knyttet til drift av brakkeriggen i perioden 2014-2018 som er tema for saken.
Skattekontoret synes å ha en noe annen forståelse enn Shell i vurderingen av hvorvidt det var andre alternativer til utvidelse og drift av brakkeriggen i Nyhamna for å kunne gjennomføre NYX-prosjektet.
Retten har kommet til at det ikke forelå andre reelle alternativer man med rimelighet kan kreve at Shell skulle benyttet i forbindelse med utvidelsen av gassterminalen.
Det var et stort bemanningsbehov, og prosjektet medførte krav om en forskjellig kompetanse og kapasitet som ikke fantes i nærområdet. Videre tilsa effektiv og rasjonell utnyttelse av arbeidsstyrken at det forelå et behov for å lokalisere brakkeriggen i nærheten av Nyhamna. Både vitneforklaringen til Marianne Olsnes og samtidige bevis som konsekvensutredningen fra 2012 viser at Shell undersøkte mulighetene for hotell- eller overnattingskapasitet i nærområdet. På Gossen var det kun ett mindre kommersielt hotell med 18 sengeplasser, i tillegg til et annet brakkehotell tilknyttet et verft hvor de verftsansatte i all hovedsak beslagla kapasiteten. Det forelå heller ikke tilstrekkelig kapasitet i Molde. Det ble vurdert om det også kunne benyttes kapasitet i Kristiansund og Ålesund, men det var da en betydelig lenger avstand til og fra Nyhamna. Store avstander og spredning av menneskene som skulle utføre arbeidet relatert til utvidelsen av Nyhamna-anlegget ville også medført en krevende logistikkoperasjon. Blant annet ville det medført betydelig økt behov for busstransport og en betydelig økning i fergekapasiteten mellom øyen Gossen og fastlandet.
Etter tingrettens syn, trekker de konkrete og særegne forholdene i denne saken i retning av at tilknytningsvilkåret for Shells kostnader til drift av brakkeriggen i Nyhamna i perioden 2014-2018 er oppfylt.
Det er fra statens side med tyngde fremhevet at man i denne saken beveger seg inn mot det grunnleggende skillet mellom anskaffelser til bruk i virksomheten og anskaffelser av privat karakter. I forlengelsen er det hevdet at overnattingskostnader til og fra et (fast) arbeidssted er private kostnader som ikke gir fradragsrett. Tilfellet er anført å være parallelt med spørsmålet om fradragsrett for persontransport til arbeidssted, jf Rt-2011-1260 Halliburton. Staten har videre vist til finansdepartementets brev til Skatteetaten 17. juni 2015, skattedirektoratets fellesskriv av 30. november 2015 samt skattedirektoratets melding 2/13 for å underbygge standpunktet ytterligere.
Det er enkelte likheter som kunne tilsi at Shells kostander relatert til brakkeriggene skulle anses som anskaffelser av privat karakter og behandles likt som persontransporttjenestene som Halliburton dekket. Overnattingstjenester er på generelt grunnlag egnet til privat forbruk. Og overnatting før og etter at man går på fast arbeidssted er kostnader som normalt tilordnes den enkelte privatperson. Det kan også fremheves at den ansatte som oftest ikke utfører arbeid for virksomheten mens man overnatter.
Sammenligningen er imidlertid ikke like sterk dersom man sammenligner overnatting i relativt enkle og sparsommelige brakker som følge av arbeidsstedets beliggenhet, slik som i det foreliggende tilfellet, opp mot persontransport. Det er ikke like naturlig å si at overnatting i brakkerigg av den standard det her er tale om er velegnet til privat forbruk. Og det foreligger ingen alminnelig hovedregel om at ansatte dekker overnatting på arbeidslokasjon i tilfeller hvor dette må foretas på grunn av arbeidsstedets beliggenhet. Videre er det faktiske, økonomiske forskjeller på arbeidstakerens hånd. Halliburton reduserte ansattes kostnader ved dekning av reiseregninger ansatte ellers måtte dekket. Mens Shell derimot har dekket en kostnad som kommer i tillegg til arbeidernes ordinære kostnader til eget privat bosted.
Rettskildematerialet som danner utgangspunktene i Halliburton-saken er også et annet enn for den vurderingen som skal foretas i Shells tilfelle. Finansdepartementet foreslo i forbindelse med at merverdiavgift på tjenester ble innført at avgiftsplikten også skulle gjelde for persontrafikktjenester, se Ot.prp.nr.2 (2000–2001). Dette ble fulgt opp i Ot.prp.nr.1 (2003–2004). Det var etter det på det rene at utgifter til dekning av reiser mellom hjem og arbeidssted i alminnelighet ikke ble ansett som en virksomhetsrelatert kostand. Utgangspunktet for persontransport var dermed at arbeidsgiver ikke kunne fradragsføre avgift på slike tjenester, se Halliburton-dommen avsnitt 28.
Tilsvarende rettslig utgangspunkt eksisterer ikke for kostnader relatert til brakkerigger.Tvert imot foreligger det slik retten vurderer det, langvarig praksis for fradragsrett for kostnader knyttet til brakkerigger både før og etter Halliburton-dommen.
Utgangspunktet om at en næringsdrivende kan fradragsføre inngående merverdiavgift på utstyr m.v. til flyttbare anleggsbrakker kom til uttrykk i Skattedirektørens brev av 22. januar 1977, se SKDs uttalelse om merverdiavgift nr 3/77 av 18. mai 1977. Videre foreslo Finansdepartementet i 1980 å innlemme boligbrakker i avskjæringsregelen for fast eiendom, se Ot.prp.nr.48 (1979–1980) s. 1-2. Dette fikk imidlertid ikke gjennomslag i Stortingets finanskomité, se Innst.O.nr.67 (1979–1980) side 1. Praksis om fradragsrett knyttet til anleggsbrakker synes å være fulgt opp også senere enn dette, se SKDs melding av 24/82 nr. 2 som henviser til skattedirektoratets brev av 8. februar 1982 til Statens vegvesen.
I Ot.prp.nr.1 (2005–2006) punkt 25.2.6 vurderte Finansdepartementet hvorvidt det burde innføres begrensninger i fradragsretten for brukerne av overnattingstjenester på mer generelt grunnlag. Det ble særlig vist til at overnattingstjenester var egnet til privat bruk og at kontrollhensyn derfor tilsa avskjæring. Departementet fremhevet imidlertid at det måtte være tungtveiende grunner for å avskjære fradragsretten, og vurderte det slik at hensynet til å unngå avgiftskumulasjon hadde større vekt. Konkret var departementets vurderinger knyttet opp mot hotellopphold med videre. Vurderingen av at kontrollhensynet må vike til fordel for hensynet til å unngå avgiftskumulasjon, har slik retten ser det enda større vekt i tilfeller hvor det er tale om brakkerigger.
Det foreligger også enkelte klagenemndsvedtak som trekker i retning av at det gis fradrag for kostnader til brakkerigger som dekker overnattingsbehov for nødvendig arbeidspersonell. Retten viser til KMVA 1997-3739, KMVA-1998-3875 og KMVA-2011-7126. Retten viser også til KMVA-2013-7739 som er avsagt etter Halliburton-saken. Videre vises det også til fremlagte brev av 13. februar 2018 fra Skatt Midt-Norge til Sticos AS.
Samlet er det rettens oppfatning at den praksis som foreligger om fradrag for kostnader til brakkerigger trekker i retning av at Shells anskaffelser til drift av brakkeriggen i Nyhamna i perioden 2014-2018 er «relevant for virksomheten» og har en tilstrekkelig «naturlig og nær tilknytning» til Shells avgiftspliktige virksomhet.
Staten har vist til uttalelser fra Skatteetaten 17. juni 2015, skattedirektoratets fellesskriv av 30. november 2015 samt skattedirektoratets melding 2/13 for å underbygge sitt syn. De aktuelle rettskildene utdyper i stor grad at Halliburtondommen rekker lenger enn til kun egne ansattes persontransport. Men de omhandler ikke direkte det tema som er oppe til vurdering i den foreliggende saken, nemlig kostnader til drift av brakkerigger. For SKDs melding 2/13 av 24. januar 2013 bemerker retten at den også kan leses slik at den implisitt legger til grunn fradragsrett for brakkerigger, uten at retten har lagt særlig vekt på dette momentet isolert sett. Det vises til de to siste avsnittene på side 14.
I rettspraksis er det også sett hen til hvorvidt en avgiftsunntatt transaksjon utgjør en selvstendig målsetting for den avgiftspliktige, se blant annet Rt-2012-432 Elkjøp. Dommen har ikke full overføringsverdi til Shells sak da det ikke foreligger avgiftsunntatte transaksjoner i Shells tilfelle. Men det generelle poenget er overførbart til den foreliggende saken. Det å tilby overnatting har ikke vært en selvstendig målsetting for Shell i Nyhamna. Shell hadde en selvstendig egeninteresse i utvidelse og drift av brakkeriggen, og anskaffelsene var for Shell et middel som var nødvendig for å utvide og drive avgiftspliktig virksomhet.
I enkelte Høyesterettsavgjørelser er det fremhevet et krav om at tilknytningen må være mer enn en bedriftsøkonomisk tilknytning, se blant annet Rt-2012-432 Elkjøp, Rt-2015-652 Telenor og HR-2021-2025-A Siemens. Felles for avgjørelsene er at anskaffelsene har hatt en tilknytning til en avgiftsunntatt virkning eller omsetning. Shell har anført at kravet om mer enn ren bedriftsøkonomisk tilknytning kun er relevant for slike tilfeller, og ikke kommer på spissen i anskaffelser gjort i tilknytning til avgiftspliktig virksomhet som for Shells tilfelle. Retten tar ikke stilling til dette, men finner at Shell i dette tilfellet oppfyller kravet om at det skal foreligge mer enn kun en bedriftsøkonomisk tilknytning. Anskaffelsene relatert til drift av brakkeriggen har her vært nødvendige for at Shell kunne utvide den avgiftspliktige virksomheten i Nyhamna.
Shell har videre vist til at også kostnader for å ivareta renommé er fradragsberettiget og vist til Rt-2008-939 Tønsberg bolig. Shell har blant annet pekt på at etablering og drift av brakkeriggen har vært nødvendig og hatt positive effekter for å sikre eget renommé og opprettholde gode forhold til alle interessenter både nasjonalt og i nærområdet. Videre har Shell vist til at de ved oppføring og drift av brakkeriggen ikke har gått lenger enn det som var nødvendig for å ivareta egne behov. Retten har ikke tillagt dette momentet særlig vekt i vurderingen av om tilknytningsvilkåret er oppfylt, men nevner likevel at Shell med tanke på den relativt spartanske romstandarden ikke i valg av overnattingstjenester har gått lenger enn nødvendig for å ivareta egne behov i denne saken.
Også de grunnleggende hensynene bak avgiftsregelverket er relevant i vurderingen. Dersom Shell ikke får fradrag, vil inngående merverdiavgift på anskaffelsene være endelige kostnader for Shell og det vil oppstå avgiftskumulasjon på Shells hånd. I et tilfelle som foreliggende med tjenester knyttet til drift av brakkerigger som er nødvendig for å øke den avgiftspliktige omsetningen vil hensynet til å unngå avgiftskumulasjon slik retten vurderer det ha større vekt enn kontrollhensynet.
Etter en samlet vurdering finner retten at anskaffelsene av tjenester til drift av brakkeriggen i perioden 2014-2018 er «til bruk» i Shells registrerte virksomhet, jf mval § 8-1.
Staten har subsidiært anført at fradragsrett likevel er avskåret som følge av at anskaffelsene gjelder naturallønn, jf mval § 8-3 første ledd bokstav d).
I skatteetatens vedtak er det imidlertid ikke skilt mellom Shells egne ansatte og innleide, og ansatte hos underentreprenører. Shell har subsidiært anført at fradragsberegningen i mval § 8-3 første ledd bokstav d kun gjelder naturalavlønning av virksomhetens innehaver, ledelse, egne ansatte og pensjonister. Bestemmelsen kan derfor ikke anvendes for å avskjære fradragsrett til anskaffelser relatert til brakkerigger som i all hovedsak er benyttet av innleid arbeidskraft og ansatte hos underentreprenører. Shell mener derfor at statens subsidiære anførsel uansett ikke kan bære etterberegningen fullt, og at vedtaket uansett må oppheves. Det synes ikke å være uenighet om dette mellom partene.
Retten er enig i Shells synspunkt, og finner at vedtaket slik det står til prøving for retten vil være ugyldig uavhengig av om § 8-3 første ledd bokstav d kommer til anvendelse eller ikke. Retten finner ikke grunn til å gå nærmere inn i vurderingen av hvorvidt deler av overnattingene skal anses som naturallønn eller ikke, da det ikke er avgjørende for avgjørelsen.
Etter dette har retten kommet til at Skatteetatens vedtak av 6. juli 2021, punkt 4.2.1 – 4.2.5, er ugyldig.
Shell har fått medhold fullt ut, og har dermed vunnet saken. Utgangspunktet er at en part som har vunnet saken, har krav på full erstatning for sine sakskostnader fra motparten, jf tvisteloven § 20-2.
Full erstatning for sakskostnader skal dekke alle partens «nødvendige» kostnader ved saken, jf tvisteloven § 20-5. Ved vurderingen av om kostnadene har vært nødvendige, legges det vekt på om det ut fra betydningen av saken har vært rimelig å pådra dem. Shell har fremlagt et krav på 1 932 942 kroner i salær. I tillegg kommer 16 238,84 kroner i utlegg samt rettsgebyr.
Staten har anført at beløpet er markant for høyt, at det er benyttet for mange timer i forhold til timepris og at totalbeløpet langt overstiger det som har vært Shells nødvendige kostnader ved saken.
Shell har særlig anført at det er foretatt en omfattende etterberegning og tilbakeført et betydelig beløp på 76 000 000 kroner. Tvisten gjelder også i realiteten retten til fradrag i de etterfølgende årene. Selv om partene har vært enige om faktum, er det uenighet på det sentrale punktet som gjelder Shells alternativer til brakkehotell på Nyhamna. Dette har nødvendiggjort innhenting av omfattende dokumentasjon samt forberedelse og gjennomføring av to vitneforklaringer. Staten har bedt Shell avklare faktiske punkter i saken. Shell har også anført at merverdiavgiftsrett er et særegent rettsområde som krever at personer med merverdiavgiftskompetanse og prosedyrekompetanse jobber sammen på saken. Videre anfører Shell at utsettelse av hovedforhandlingen har medført noe uunngåelig dobbeltarbeid.
Retten har vurdert Shells argumenter. Ved vurderingen er det sett hen til tvistens økonomiske verdi samt betydningen av saken utover dette. Rettsområdet er et område hvor det kreves spesialistkompetanse, og det er ikke uvanlig med høy timepris i denne type saker. Når det benyttes spesialistkompetanse med tilhørende høy timepris, forventes det et lavere antall timer benyttet enn i tilfeller hvor timeprisen er lavere. Shell har videre valgt å benytte både prosessfullmektig og rettslig medhjelper gjennom hele saken. I slike tilfeller stilles det krav til effektiv ressursutnyttelse av de forskjellige spesialistene. Det er benyttet 54,5 timer frem til inngivelse av stevning med et tilhørende salærkrav på 227 825 kroner. Perioden mellom stevning og hovedforhandling utgjør hoveddelen av salærkravet med 1 350 322 kroner. Selv om retten tar høyde for Shells anførsel om faktumavklaringer med videre, var partenes rettslige og faktiske posisjoner i stor grad avklart før stevning ble innsendt. Kravet som relaterer seg til hovedforhandling og frem til saken avsluttes er også svært omfattende. Saken er behandlet over to rettsdager og kravet for denne fasen utgjør 354 795 kroner.
Etter rettens syn er et salærkrav på denne størrelsen ikke noe som kan kreves dekket av motparten som nødvendige og rimelige sakskostnader i denne konkrete saken. Det er rettens vurdering at et samlet timeforbruk på omtrent 200 timer vært tilstrekkelig. Gitt en timepris på rundt 5 000 kroner har Shell da krav på rundt 1 000 000 i nødvendige og rimelige utgifter til prosessfullmektigen som kan kreves dekket av motparten. Det er da etter rettens syn lagt til grunn et romslig skjønn. Retten har inkludert utlegg og rettsgebyr i totalsummen.
Det tilkjennes etter dette 1 000 000 kroner i erstatning for nødvendige sakskostnader for tingretten.
DOMSSLUTNING