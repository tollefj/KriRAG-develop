Retten har etter bevisførselen lagt følgende saksforhold til grunn:
A er en 16 år gammel gutt som går i første klasse på videregående skole. Natt til søndag 11. september 2022 oppholdt han seg på [sted] sammen med flere jevnaldrende venner. De satt og ventet på bussen hjem etter å ha vært i et bursdagsselskap i Lillestrøm. B kom da bort til ungdommene og satte seg ned. De oppsto raskt en krangel mellom B og flere av ungdommene. Etter noen minutter reiste B seg opp og gikk mot tiltalte A, som hadde kommet med en slengbemerkning om barna hans. A gikk bakover, og det er uomtvistet at A sparket mot B. Sparket traff B i kjeven, og han falt i bakken og ble liggende. Alle guttene løp fra stedet, men vitnet C ble igjen og fikk tilkalt ambulanse.
B kunne ikke huske noen fra hendelsen og hadde våknet opp på Akershus universitetssykehus. På sykehuset ble det ifølge journalnotater konstatert hjernerystelse og et hull i bakhodet som ble sydd med fem sting. CT røntgen av hodet var normalt, og B hadde 1,9 promille ved ankomst. Da han ble utskrevet den påfølgende dag, ble han sykmeldt i en uke. Det ble ikke planlagt videre oppfølging ut over fjerning av stingene etter syv til ti dager. Retten legger også til grunn at han ble påført et blåmerke på høyrekjeven ned mot halsen. På grunn av lett hodepine ble sykmeldingen 20. september 2022 forlenget med en uke da B oppsøkte Volvat for å ta stingene. B har vært delvis sykmeldt frem til hovedforhandlingen og har fortsatt ikke klart å være tilbake i full stilling.
A har forklart at den eldre mannen hadde kommet bort til dem og vært full og aggressiv fra starten. Han hadde gått opp i fjeset på kameraten D og satt seg ned ved siden av ham. Flere av ungdommene hadde bedt ham gå, men mannen ville ikke gå. Da D hadde sagt mannen var faren til noen tvillinggutter de kjente til, hadde A sagt «de skitne ungene der». Det hadde bare vært et slanguttrykk, og han hadde ikke ment det. Mannen hadde bedt ham gjenta, og hadde reist seg opp og gått mot ham da han gjentok. A ble redd og gikk bakover mens han ropte «chill, chill», som betyr ta det med ro, men mannen fortsatte å gå mot ham. A hadde aldri opplevd en slik frykt og tenkte han måtte få mannen bort og bare sparket mot ham. Han visste ikke hvor han sparket, og ville bare få ham vekk. Han hadde brukt benet for å holde avstand, fordi han var redd for å bli slått hvis mannen kom nærmere. Alle var blitt redde og hadde løpt fra stedet, men A hadde ringt venninnen C to ganger for å høre hvordan det gikk med mannen. A har erkjent sparket både i avhør og under hovedforhandlingen, men har hele tiden hevdet at han handlet i selvforsvar.
As forklaring støttes av vitnet C, som forklarte at mannen hadde kommet borttil ungdommene og vært aggressiv og frekk. Hun hadde tidlig begynt å filme hendelsen for å ha bevis, for hun hadde vært redd for at mannen skulle slå til kameraten D. De hadde bedt mannen om å gå, men han hadde satt seg ned og kommet med hatefulle ytringer mot D. Vitnet beskrev A som konfliktsky, og at han hele tiden hadde vært i bakgrunnen. Da han kom med en slengbemerkning om mannens barn, hadde mannen reist seg opp og gått mot A og vært truende. A hadde gått bakover og sparket for å få ham vekk. Mannen falt og slo hodet i bakken. Alle guttene var blitt redde og hadde løpt bort. Hun mente sparket ikke hadde vært rettet mot hodet, men mot siden av magen og ikke vært spesielt hardt, og at mannen hadde falt bakover fordi han var full.
Retten fikk fremvist to videoer av hendelsen, som langt på vei støtter forklaringene til A og C. Den første videoen viste at B gikk tett opptil en av ungdommene på benken, som etter det opplyste var As kamerat D. A reiste seg fra benken og gikk ut av bildet, mens B satte seg ned ved siden av D. D spurte gjentatte ganger hvorfor B kom tett opp til ansiktet hans, hvor på B sa: «Er du Pakistan» og «Svarting». Flere av ungdommene rundt kommenterte at dette ikke var greit. B svarte at han synes synd på D, og at han tar feil. Etter ytterligere kommentarer fra B som gav liten mening, fikk ungdommene vite at B var 55 år. En av de rundt spurte hvorfor han som 55-åring snakket slik til en 17 åring, og ba ham om å gå. Flere gjentok at han måtte gå, men B ble sittende.
På video nummer to spurte en av ungdommene om B har barn og hvor gamle barna hans var. B svarte at det ikke spiller noen rolle. Deretter var det en bak kameraet som sa at han var faren til to navngitte tvillinger. Alle pratet i munnen på hverandre, og en utenfor kameraet – som var A – sa «skitne unger». B sa «Sorry det var? Hva sa du det var?» hvorpå A gjentok «Skitne unger sa jeg». B reiste seg raskt opp og gikk mot A. Flere ropte «Slapp av, slapp av, hva faen er det du holder på med». Filmen viser at B gikk raskt mot A, som trakk seg bakover. Etter noen skritt så man at A sparket mot B, som falt rett i bakken.
Retten finner det bevist at det var sparket fra A som medførte at B falt i bakken og ble påført hjernerystelse, kutt i hodet og et blåmerke på kjeven. Handlingen er objektivt sett en overtredelse av straffeloven § 273. Det er imidlertid ikke bevist forsett med hensyn til skadefølgen.
Slik saken er opplyst for retten, må det legges til grunn at A var utsatt for et rettsstridig angrep fra B og følgelig var i en nødvergesituasjon, jf. straffeloven § 18 første ledd bokstav a). A oppfattet situasjonen som svært truende, og ble forvirret og redd da den eldre berusede mannen raskt kom gående mot ham. Mannen var aggressiv og fortsatte å gå mot ham, selv om flere ba ham roe seg. A valgte da å sparke mot mannen for å holde ham unna. Retten mener A var i sin fulle rett til å avverge det han oppfattet som et angrep. Guttens slengbemerkning gjør ikke et slikt angrep berettiget.
Retten anser ikke at A gikk lenger enn nødvendig for å avverge det ulovlige angrepet. Etter straffeloven § 25 skal enhver bedømmes etter sin oppfatning av den faktiske situasjonen på handlingstidspunktet. B må utvilsomt ha virket svært truende for den unge gutten, som først rygget bakover og ba ham roe seg. Mannens aggressive og truende holdning fremgår tydelig av videoen og ble bekreftet av vitnet C, som tidlig i kontakten filmet Bs opptreden fordi hun var redd han skulle bli voldelig.
Det kan ikke legges til grunn som bevist at A bevisst rettet sparket mot Bs hode.
A har både i politiavhør og i retten fastholdt at han sparket for å holde mannen unna. Han har lange ben og følte det tryggere å sparke, enn å risikere at mannen kom så nær ham at mannen kunne slå ham. A hadde ikke turt å snu seg og løpe unna av frykt for hva mannen kunne finne på. Retten kan ikke se hvordan han kunne fått hjelp av sine kamerater, siden de alle sto bak B og forgjeves ba ham roe seg ned. Det hele gikk dessuten svært fort for seg.
Samlet sett finner retten at vilkårene i straffeloven § 18 om straffrihet på grunn av nødverge er oppfylt. I den situasjonen som oppsto, må det også tas hensyn til at saken gjelder en ung gutt på 16 år som er redd for å bli slått ned av en 56 år gammel sterkt beruset og aggressiv mann. Det er ingen holdepunkter for at A var beruset, eller at han tidligere har vært involvert i voldshandlinger. Bortsett fra den uheldige kommentaren om Bs barn, hadde A holdt seg i bakgrunnen under hele hendelsen.
A blir etter dette å frifinne.
A er frifunnet for straff på grunnlag av nødverge, og plikter etter skadeserstatningsloven § 1-4 ikke å erstatte skade på person som faren truet fra.
Fornærmedes bistandsadvokat har anført at kravene frafalles, dersom A skulle bli frifunnet på grunnlag av nødverge.
A frifinnes for krav om erstatning og oppreisning.
Dommen er enstemmig.
DOMSSLUTNING
Retten har etter bevisførselen lagt følgende saksforhold til grunn:
A er en 16 år gammel gutt som går i første klasse på videregående skole. Natt til søndag 11. september 2022 oppholdt han seg på [sted] sammen med flere jevnaldrende venner. De satt og ventet på bussen hjem etter å ha vært i et bursdagsselskap i Lillestrøm. B kom da bort til ungdommene og satte seg ned. De oppsto raskt en krangel mellom B og flere av ungdommene. Etter noen minutter reiste B seg opp og gikk mot tiltalte A, som hadde kommet med en slengbemerkning om barna hans. A gikk bakover, og det er uomtvistet at A sparket mot B. Sparket traff B i kjeven, og han falt i bakken og ble liggende. Alle guttene løp fra stedet, men vitnet C ble igjen og fikk tilkalt ambulanse.
B kunne ikke huske noen fra hendelsen og hadde våknet opp på Akershus universitetssykehus. På sykehuset ble det ifølge journalnotater konstatert hjernerystelse og et hull i bakhodet som ble sydd med fem sting. CT røntgen av hodet var normalt, og B hadde 1,9 promille ved ankomst. Da han ble utskrevet den påfølgende dag, ble han sykmeldt i en uke. Det ble ikke planlagt videre oppfølging ut over fjerning av stingene etter syv til ti dager. Retten legger også til grunn at han ble påført et blåmerke på høyrekjeven ned mot halsen. På grunn av lett hodepine ble sykmeldingen 20. september 2022 forlenget med en uke da B oppsøkte Volvat for å ta stingene. B har vært delvis sykmeldt frem til hovedforhandlingen og har fortsatt ikke klart å være tilbake i full stilling.
A har forklart at den eldre mannen hadde kommet bort til dem og vært full og aggressiv fra starten. Han hadde gått opp i fjeset på kameraten D og satt seg ned ved siden av ham. Flere av ungdommene hadde bedt ham gå, men mannen ville ikke gå. Da D hadde sagt mannen var faren til noen tvillinggutter de kjente til, hadde A sagt «de skitne ungene der». Det hadde bare vært et slanguttrykk, og han hadde ikke ment det. Mannen hadde bedt ham gjenta, og hadde reist seg opp og gått mot ham da han gjentok. A ble redd og gikk bakover mens han ropte «chill, chill», som betyr ta det med ro, men mannen fortsatte å gå mot ham. A hadde aldri opplevd en slik frykt og tenkte han måtte få mannen bort og bare sparket mot ham. Han visste ikke hvor han sparket, og ville bare få ham vekk. Han hadde brukt benet for å holde avstand, fordi han var redd for å bli slått hvis mannen kom nærmere. Alle var blitt redde og hadde løpt fra stedet, men A hadde ringt venninnen C to ganger for å høre hvordan det gikk med mannen. A har erkjent sparket både i avhør og under hovedforhandlingen, men har hele tiden hevdet at han handlet i selvforsvar.
As forklaring støttes av vitnet C, som forklarte at mannen hadde kommet borttil ungdommene og vært aggressiv og frekk. Hun hadde tidlig begynt å filme hendelsen for å ha bevis, for hun hadde vært redd for at mannen skulle slå til kameraten D. De hadde bedt mannen om å gå, men han hadde satt seg ned og kommet med hatefulle ytringer mot D. Vitnet beskrev A som konfliktsky, og at han hele tiden hadde vært i bakgrunnen. Da han kom med en slengbemerkning om mannens barn, hadde mannen reist seg opp og gått mot A og vært truende. A hadde gått bakover og sparket for å få ham vekk. Mannen falt og slo hodet i bakken. Alle guttene var blitt redde og hadde løpt bort. Hun mente sparket ikke hadde vært rettet mot hodet, men mot siden av magen og ikke vært spesielt hardt, og at mannen hadde falt bakover fordi han var full.
Retten fikk fremvist to videoer av hendelsen, som langt på vei støtter forklaringene til A og C. Den første videoen viste at B gikk tett opptil en av ungdommene på benken, som etter det opplyste var As kamerat D. A reiste seg fra benken og gikk ut av bildet, mens B satte seg ned ved siden av D. D spurte gjentatte ganger hvorfor B kom tett opp til ansiktet hans, hvor på B sa: «Er du Pakistan» og «Svarting». Flere av ungdommene rundt kommenterte at dette ikke var greit. B svarte at han synes synd på D, og at han tar feil. Etter ytterligere kommentarer fra B som gav liten mening, fikk ungdommene vite at B var 55 år. En av de rundt spurte hvorfor han som 55-åring snakket slik til en 17 åring, og ba ham om å gå. Flere gjentok at han måtte gå, men B ble sittende.
På video nummer to spurte en av ungdommene om B har barn og hvor gamle barna hans var. B svarte at det ikke spiller noen rolle. Deretter var det en bak kameraet som sa at han var faren til to navngitte tvillinger. Alle pratet i munnen på hverandre, og en utenfor kameraet – som var A – sa «skitne unger». B sa «Sorry det var? Hva sa du det var?» hvorpå A gjentok «Skitne unger sa jeg». B reiste seg raskt opp og gikk mot A. Flere ropte «Slapp av, slapp av, hva faen er det du holder på med». Filmen viser at B gikk raskt mot A, som trakk seg bakover. Etter noen skritt så man at A sparket mot B, som falt rett i bakken.
Retten finner det bevist at det var sparket fra A som medførte at B falt i bakken og ble påført hjernerystelse, kutt i hodet og et blåmerke på kjeven. Handlingen er objektivt sett en overtredelse av straffeloven § 273. Det er imidlertid ikke bevist forsett med hensyn til skadefølgen.
Slik saken er opplyst for retten, må det legges til grunn at A var utsatt for et rettsstridig angrep fra B og følgelig var i en nødvergesituasjon, jf. straffeloven § 18 første ledd bokstav a). A oppfattet situasjonen som svært truende, og ble forvirret og redd da den eldre berusede mannen raskt kom gående mot ham. Mannen var aggressiv og fortsatte å gå mot ham, selv om flere ba ham roe seg. A valgte da å sparke mot mannen for å holde ham unna. Retten mener A var i sin fulle rett til å avverge det han oppfattet som et angrep. Guttens slengbemerkning gjør ikke et slikt angrep berettiget.
Retten anser ikke at A gikk lenger enn nødvendig for å avverge det ulovlige angrepet. Etter straffeloven § 25 skal enhver bedømmes etter sin oppfatning av den faktiske situasjonen på handlingstidspunktet. B må utvilsomt ha virket svært truende for den unge gutten, som først rygget bakover og ba ham roe seg. Mannens aggressive og truende holdning fremgår tydelig av videoen og ble bekreftet av vitnet C, som tidlig i kontakten filmet Bs opptreden fordi hun var redd han skulle bli voldelig.
Det kan ikke legges til grunn som bevist at A bevisst rettet sparket mot Bs hode.
A har både i politiavhør og i retten fastholdt at han sparket for å holde mannen unna. Han har lange ben og følte det tryggere å sparke, enn å risikere at mannen kom så nær ham at mannen kunne slå ham. A hadde ikke turt å snu seg og løpe unna av frykt for hva mannen kunne finne på. Retten kan ikke se hvordan han kunne fått hjelp av sine kamerater, siden de alle sto bak B og forgjeves ba ham roe seg ned. Det hele gikk dessuten svært fort for seg.
Samlet sett finner retten at vilkårene i straffeloven § 18 om straffrihet på grunn av nødverge er oppfylt. I den situasjonen som oppsto, må det også tas hensyn til at saken gjelder en ung gutt på 16 år som er redd for å bli slått ned av en 56 år gammel sterkt beruset og aggressiv mann. Det er ingen holdepunkter for at A var beruset, eller at han tidligere har vært involvert i voldshandlinger. Bortsett fra den uheldige kommentaren om Bs barn, hadde A holdt seg i bakgrunnen under hele hendelsen.
A blir etter dette å frifinne.
A er frifunnet for straff på grunnlag av nødverge, og plikter etter skadeserstatningsloven § 1-4 ikke å erstatte skade på person som faren truet fra.
Fornærmedes bistandsadvokat har anført at kravene frafalles, dersom A skulle bli frifunnet på grunnlag av nødverge.
A frifinnes for krav om erstatning og oppreisning.
Dommen er enstemmig.
DOMSSLUTNING