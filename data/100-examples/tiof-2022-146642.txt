Retten er på bakgrunn av den samlede bevisførselen overbevist om at følgende forhold har funnet sted: Søndag 31. juli 2022 rundt klokken 14:00 rykket B og C med ambulanse, og i uniform, ut til [adresse2] etter melding om skadet person på adressen. På adressen ble B og C oppmerksom på en person i husets stue med behov for akutt medisinsk bistand. Da de gikk til pasienten kom A inn i rommet og opptrådte aggressivt mot C og B. A var svært alkoholberuset. D, som også var tilstede, hjalp da B med å ledsage A ut av huset mens C ble igjen med pasienten. Utenfor forklarte B på samisk til A hvorfor de var på adressen, og spurte om A kunne gi dem arbeidsro. A ble da sint og sa at han vil kappe av Bs armer og ben. B ble redd, og spurte D om å låse ytterdøren. Da B etterpå skulle hente behandlingsutstyr traff han A i ytterdøren. A dyttet da til B og grep tak i vesten hans og holdt ham fast og sa han ville kappe av Bs armer og ben slapp han ikke inn. Ved hjelp av C fikk B løsnet As grep, og de besluttet bringe pasienten til sykebilen grunnet egen sikkerhet. Da B, C, og pasienten var i ambulansen så de tiltale gå bestemt mot dem med en stor samekniv i venstre hånd. B varslet da politiet og kjørte vekk. A gikk og satte seg i en gompi, hvor han ble funnet av politibetjent E kort tid etterpå.
Det ovennevnte er i samsvar med forklaringene til B, C og D. De har i det vesentlige forklart seg sammenfallende om As atferd i huset, at A var svært alkoholberuset, at A dyttet og holdt B fast slik at C måtte hjelpe med å løsne As grep og at B var redd, at C og B fraktet pasienten ut av huset grunnet egen sikkerhet, at A holdt en samekniv og gikk bestemt mot ambulansen da B, C og pasienten satt i denne, og at B og C derfor kjørte av sted med pasienten. At A var beruset av alkohol støttes av vitnemålet til E og rapport fra lege. D har også forklart at A har et alkoholproblem. At A bar en samekniv støttes av bildebevis av viser en stor samekniv med langt blad i gompien hvor A ble funnet av E. De verbale truslene ble de sagt på samisk og kun forstått av B. Bs forklaring er troverdig og for øvrig i samsvar med øvrige forklaringer, og legges derfor til grunn.
Straffeloven § 286 rammer den som ved vold søker å påvirke yrkesutøvelsen til en person fra en særskilt utsatt yrkesgruppe. Bestemmelsen er en videreføring av straffeloven 1902 § 127, jf. Ot.prp.nr.22 (2008–2009) s. 202 og 436. Til straffeloven 1902 § 127 har Matningsdal uttalt, i note 1069 til bestemmelsen i Norsk Lovkommentar, Rettsdata, sist hovedrevidert 1. juli 2018:
«Volden må virke tvingende i forhold til en tjenestehandling. Dette innebærer at ikke enhver vold mot offentlig tjenestemann omfattes, jf. Ot.prp.nr.24 (1898–1899) s. 24. (...) Det er uten betydning om volden tar sikte på å hindre at handlingen blir satt i gang eller for å oppnå at den blir avsluttet. Etter rettspraksis synes det tilstrekkelig at tjenestemannen blir sjenert. (...) Volden må utøves mens tjenestehandlingen pågår»
Det er ikke tvilsomt at ambulansearbeidere er å anse som særskilt utsatt yrkesgruppe, jf. strl. § 286 annet ledd bokstav a. Retten mener det heller ikke er tvilsomt at As grep og holding av B er vold etter bestemmelsen. Når volden ble utført mens B var i oppdrag på adressen for å yte helsehjelp til pasient, har volden søkt å påvirke hans yrkesutøvelse. Hvorvidt B var på vei ut for å hente behandlingsutstyr eller om han passet på A da volden falt – slik forsvarer har anført – er uten betydning, da henting av behandlingsutstyr til pasient og sikring av skadestedet er del av helsepersonells yrkesutøvelse på skadested. Den objektive gjerningsbeskrivelse i straffeloven § 286 første ledd er overtrådt.
Skyldkravet er forsett, jf. straffeloven § 21. Bedømt som edru mener retten uten tvil at A dyttet og grep tak i B med bevissthet om at han sikkert eller mest sannsynlig utøvde vold for å påvirke Bs yrkesutøvelse, jf. straffeloven § 22 bokstav b jf. § 25 tredje ledd. Skyldkravet er oppfylt.
Objektive og subjektive vilkår for straff er oppfylt. A domfelles i samsvar med tiltalens post I.
Straffeloven § 265 rammer den som ved trusler søker å påvirke yrkesutøvelsen til en person fra en særskilt utsatt yrkesgruppe. Bestemmelsen er en videreføring av straffeloven 1902 § 127, og det strafferettslige vern som følger av bestemmelsen, sammenfaller med vernet etter straffeloven § 286, jf. Magnus Matningsdal, Straffeloven 2005. Lovkommentar, § 286. Vold mot særskilt utsatte yrkesgrupper, Juridika, punkt 2.
Ambulansearbeidere er å anse som særskilt utsatt yrkesgruppe, jf. § 265 annet ledd bokstav a. Retten mener det ikke er tvilsomt at A, når han går mot ambulansen med en samekniv i hånden, fremsetter en trussel som omfattes av bestemmelsen. Det var også slik B og C oppfattet det. Når trusselen falt mens B og C var med pasient i ambulansen, og før oppdraget var sluttført, har trusselen søkt å påvirke B og Cs yrkesutøvelse. Den objektive gjerningsbeskrivelse i straffeloven § 265 første ledd er overtrådt.
Skyldkravet er forsett, jf. straffeloven § 21. Trusselen falt etter at A hadde utøvet vold mot B, og etter at han hadde uttalt at han ville kappe av Bs armer og ben. Bedømt som edru mener retten uten tvil at A, da han gikk mot ambulansen med samekniven, handlet med bevissthet om at han sikkert eller mest sannsynlig fremsatte en trussel for å påvirke Bs og Cs yrkesutøvelse, jf. straffeloven § 22 bokstav b, jf. § 25 tredje ledd. Skyldkravet er oppfylt.
Objektive og subjektive vilkår for straff er oppfylt. A domfelles i samsvar med tiltalens post II.
Straffeloven § 79 a kommer til anvendelse.
Ved utmålingen tar retten utgangspunkt i det mest alvorlige forholdet, som etter rettens syn i saken er overtredelse av straffeloven § 265. Trusselen er utøvet med kniv og er alvorlig. Utgangspunktet er da fengsel i 15 til 30 dager, jf. HR-2008-505-A. Avgjørelsen gjaldt straffeloven § 155, men er og av betydning for straffeloven § 265, jf. HR-2018-1660-A (47).
Trusselen var ikke en impulshandling. I sammenheng med de forutgående verbale trusler og voldsutøvelse, var trusselen egnet til å skape alvorlig frykt. Til forskjell fra verbale trusler, gav trusselen i det ytre uttrykk for realisering. Trusselen ble videre fremsatt mot ambulansepersonell som gav helsehjelp til pasient. Dette er skjerpende. Ambulansearbeidere utøver en vital samfunnsfunksjon, og allmennpreventive hensyn påkrever en streng reaksjon. Selvforskyldt rus er ikke formildende. Retten mener derfor forholdet ligger i øvre sjikt av ovennevnte intervall, og at fengsel i 28 til 30 dager er passende straff.
Ved overtredelse av straffeloven § 286 tar retten utgangspunkt i HR-2022-2496-U (13) hvor Høyesterett fant fengsel i 24 dager å være riktig straff for en person som hadde utøvet vold mot en sykepleier på legevakten. Voldsutøvelsen i vår sak er mindre omfattende, og utgangspunktet blir noe lavere. Allmennpreventive hensyn tilsier like fullt en streng reaksjon. Retten mener derfor fengsel i 21 dager isolert er passende straff for forholdet.
Retten har forståelse for As situasjon, men kan ikke se at hans personlige forhold får vekt av betydning i formildende retning, jf. straffeloven § 78 g. Forsvarer har bedt retten vurdere å gjøre straffen betinget, alternativt ilegge samfunnsstraff. A har samtykket til dette. Retten har vurdert, men finner på bakgrunn av lovbruddenes art og hensynet til den alminnelige lovlydighet, slik reaksjon å være utelukket.
Aktor har nedlagt påstand om fengsel i 36 dager. Retten kan ikke se at forslaget er for høyt, og fastsetter straffen i samsvar med aktors påstand.
A dømmes etter dette til fengsel i 36 dager.
Påtalemyndigheten har nedlagt påstand om at A skal tåle inndragning av samekniven, jf. straffeloven § 69, jf. 75 første ledd. Samekniven er brukt til et straffbart forhold, og retten kan ikke se at inndragning rammer A urimelig. Påstand om inndragning tas derfor til følge.
Etter straffeprosessloven § 436 er hovedregelen at den domfelte skal betale statens nødvendige omkostninger i saken. Retten finner ikke grunn for å gjøre unntak fra hovedregelen i denne saken. Iakttatt As økonomi, settes saksomkostningene skjønnsmessig til kroner 1000,–.
Dommen er enstemmig.
DOMSSLUTNING
A har nektet straffeskyld og forklart at han ikke husker hendelsene han er tiltalt for. Han har derfor ikke kunnet bidra til sakens opplysning. A har forklart at han har angst og søvnproblemer, og at han inntar Sarotex, og at endring i dosering og bruk av alkohol har påvirket hans hukommelse. A mener han ikke drakk alkohol da hendelsene beskrevet i tiltalen skal ha funnet sted.
Retten er på bakgrunn av den samlede bevisførselen overbevist om at følgende forhold har funnet sted: Søndag 31. juli 2022 rundt klokken 14:00 rykket B og C med ambulanse, og i uniform, ut til [adresse2] etter melding om skadet person på adressen. På adressen ble B og C oppmerksom på en person i husets stue med behov for akutt medisinsk bistand. Da de gikk til pasienten kom A inn i rommet og opptrådte aggressivt mot C og B. A var svært alkoholberuset. D, som også var tilstede, hjalp da B med å ledsage A ut av huset mens C ble igjen med pasienten. Utenfor forklarte B på samisk til A hvorfor de var på adressen, og spurte om A kunne gi dem arbeidsro. A ble da sint og sa at han vil kappe av Bs armer og ben. B ble redd, og spurte D om å låse ytterdøren. Da B etterpå skulle hente behandlingsutstyr traff han A i ytterdøren. A dyttet da til B og grep tak i vesten hans og holdt ham fast og sa han ville kappe av Bs armer og ben slapp han ikke inn. Ved hjelp av C fikk B løsnet As grep, og de besluttet bringe pasienten til sykebilen grunnet egen sikkerhet. Da B, C, og pasienten var i ambulansen så de tiltale gå bestemt mot dem med en stor samekniv i venstre hånd. B varslet da politiet og kjørte vekk. A gikk og satte seg i en gompi, hvor han ble funnet av politibetjent E kort tid etterpå.
Det ovennevnte er i samsvar med forklaringene til B, C og D. De har i det vesentlige forklart seg sammenfallende om As atferd i huset, at A var svært alkoholberuset, at A dyttet og holdt B fast slik at C måtte hjelpe med å løsne As grep og at B var redd, at C og B fraktet pasienten ut av huset grunnet egen sikkerhet, at A holdt en samekniv og gikk bestemt mot ambulansen da B, C og pasienten satt i denne, og at B og C derfor kjørte av sted med pasienten. At A var beruset av alkohol støttes av vitnemålet til E og rapport fra lege. D har også forklart at A har et alkoholproblem. At A bar en samekniv støttes av bildebevis av viser en stor samekniv med langt blad i gompien hvor A ble funnet av E. De verbale truslene ble de sagt på samisk og kun forstått av B. Bs forklaring er troverdig og for øvrig i samsvar med øvrige forklaringer, og legges derfor til grunn.
Straffeloven § 286 rammer den som ved vold søker å påvirke yrkesutøvelsen til en person fra en særskilt utsatt yrkesgruppe. Bestemmelsen er en videreføring av straffeloven 1902 § 127, jf. Ot.prp.nr.22 (2008–2009) s. 202 og 436. Til straffeloven 1902 § 127 har Matningsdal uttalt, i note 1069 til bestemmelsen i Norsk Lovkommentar, Rettsdata, sist hovedrevidert 1. juli 2018:
«Volden må virke tvingende i forhold til en tjenestehandling. Dette innebærer at ikke enhver vold mot offentlig tjenestemann omfattes, jf. Ot.prp.nr.24 (1898–1899) s. 24. (...) Det er uten betydning om volden tar sikte på å hindre at handlingen blir satt i gang eller for å oppnå at den blir avsluttet. Etter rettspraksis synes det tilstrekkelig at tjenestemannen blir sjenert. (...) Volden må utøves mens tjenestehandlingen pågår»
Det er ikke tvilsomt at ambulansearbeidere er å anse som særskilt utsatt yrkesgruppe, jf. strl. § 286 annet ledd bokstav a. Retten mener det heller ikke er tvilsomt at As grep og holding av B er vold etter bestemmelsen. Når volden ble utført mens B var i oppdrag på adressen for å yte helsehjelp til pasient, har volden søkt å påvirke hans yrkesutøvelse. Hvorvidt B var på vei ut for å hente behandlingsutstyr eller om han passet på A da volden falt – slik forsvarer har anført – er uten betydning, da henting av behandlingsutstyr til pasient og sikring av skadestedet er del av helsepersonells yrkesutøvelse på skadested. Den objektive gjerningsbeskrivelse i straffeloven § 286 første ledd er overtrådt.
Skyldkravet er forsett, jf. straffeloven § 21. Bedømt som edru mener retten uten tvil at A dyttet og grep tak i B med bevissthet om at han sikkert eller mest sannsynlig utøvde vold for å påvirke Bs yrkesutøvelse, jf. straffeloven § 22 bokstav b jf. § 25 tredje ledd. Skyldkravet er oppfylt.
Objektive og subjektive vilkår for straff er oppfylt. A domfelles i samsvar med tiltalens post I.
Straffeloven § 265 rammer den som ved trusler søker å påvirke yrkesutøvelsen til en person fra en særskilt utsatt yrkesgruppe. Bestemmelsen er en videreføring av straffeloven 1902 § 127, og det strafferettslige vern som følger av bestemmelsen, sammenfaller med vernet etter straffeloven § 286, jf. Magnus Matningsdal, Straffeloven 2005. Lovkommentar, § 286. Vold mot særskilt utsatte yrkesgrupper, Juridika, punkt 2.
Ambulansearbeidere er å anse som særskilt utsatt yrkesgruppe, jf. § 265 annet ledd bokstav a. Retten mener det ikke er tvilsomt at A, når han går mot ambulansen med en samekniv i hånden, fremsetter en trussel som omfattes av bestemmelsen. Det var også slik B og C oppfattet det. Når trusselen falt mens B og C var med pasient i ambulansen, og før oppdraget var sluttført, har trusselen søkt å påvirke B og Cs yrkesutøvelse. Den objektive gjerningsbeskrivelse i straffeloven § 265 første ledd er overtrådt.
Skyldkravet er forsett, jf. straffeloven § 21. Trusselen falt etter at A hadde utøvet vold mot B, og etter at han hadde uttalt at han ville kappe av Bs armer og ben. Bedømt som edru mener retten uten tvil at A, da han gikk mot ambulansen med samekniven, handlet med bevissthet om at han sikkert eller mest sannsynlig fremsatte en trussel for å påvirke Bs og Cs yrkesutøvelse, jf. straffeloven § 22 bokstav b, jf. § 25 tredje ledd. Skyldkravet er oppfylt.
Objektive og subjektive vilkår for straff er oppfylt. A domfelles i samsvar med tiltalens post II.
Straffeloven § 79 a kommer til anvendelse.
Ved utmålingen tar retten utgangspunkt i det mest alvorlige forholdet, som etter rettens syn i saken er overtredelse av straffeloven § 265. Trusselen er utøvet med kniv og er alvorlig. Utgangspunktet er da fengsel i 15 til 30 dager, jf. HR-2008-505-A. Avgjørelsen gjaldt straffeloven § 155, men er og av betydning for straffeloven § 265, jf. HR-2018-1660-A (47).
Trusselen var ikke en impulshandling. I sammenheng med de forutgående verbale trusler og voldsutøvelse, var trusselen egnet til å skape alvorlig frykt. Til forskjell fra verbale trusler, gav trusselen i det ytre uttrykk for realisering. Trusselen ble videre fremsatt mot ambulansepersonell som gav helsehjelp til pasient. Dette er skjerpende. Ambulansearbeidere utøver en vital samfunnsfunksjon, og allmennpreventive hensyn påkrever en streng reaksjon. Selvforskyldt rus er ikke formildende. Retten mener derfor forholdet ligger i øvre sjikt av ovennevnte intervall, og at fengsel i 28 til 30 dager er passende straff.
Ved overtredelse av straffeloven § 286 tar retten utgangspunkt i HR-2022-2496-U (13) hvor Høyesterett fant fengsel i 24 dager å være riktig straff for en person som hadde utøvet vold mot en sykepleier på legevakten. Voldsutøvelsen i vår sak er mindre omfattende, og utgangspunktet blir noe lavere. Allmennpreventive hensyn tilsier like fullt en streng reaksjon. Retten mener derfor fengsel i 21 dager isolert er passende straff for forholdet.
Retten har forståelse for As situasjon, men kan ikke se at hans personlige forhold får vekt av betydning i formildende retning, jf. straffeloven § 78 g. Forsvarer har bedt retten vurdere å gjøre straffen betinget, alternativt ilegge samfunnsstraff. A har samtykket til dette. Retten har vurdert, men finner på bakgrunn av lovbruddenes art og hensynet til den alminnelige lovlydighet, slik reaksjon å være utelukket.
Aktor har nedlagt påstand om fengsel i 36 dager. Retten kan ikke se at forslaget er for høyt, og fastsetter straffen i samsvar med aktors påstand.
A dømmes etter dette til fengsel i 36 dager.
Påtalemyndigheten har nedlagt påstand om at A skal tåle inndragning av samekniven, jf. straffeloven § 69, jf. 75 første ledd. Samekniven er brukt til et straffbart forhold, og retten kan ikke se at inndragning rammer A urimelig. Påstand om inndragning tas derfor til følge.
Etter straffeprosessloven § 436 er hovedregelen at den domfelte skal betale statens nødvendige omkostninger i saken. Retten finner ikke grunn for å gjøre unntak fra hovedregelen i denne saken. Iakttatt As økonomi, settes saksomkostningene skjønnsmessig til kroner 1000,–.
Dommen er enstemmig.
DOMSSLUTNING