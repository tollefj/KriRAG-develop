Helsetilsynets vedtak 14. juli 2022 lider av en rekke feil og er ugyldig.
Det er begått saksbehandlingsfeil da saken er sendt videre fra statsforvalteren til helsetilsynet før As uttalefrist var utløpt. Videre framgår det ikke av forhåndsvarsel sendt A at den tidligere advarselssaken inngår som en del av sakskomplekset eller at tilsynet ville vurdere helsepersonelloven § 57 annet ledd. Feilene kan ha virket inn på resultatet og er relevante etter forvaltningsloven § 41.
Vedtaket er unødvendig strengt og framstår ikke forholdsmessig, hverken alene eller sett i sammenheng med de øvrige reaksjonene A har fått for samme forhold. Forholdsmessigheten er svært knapt vurdert i vedtaket og den er ikke konkretisert, hverken opp mot rollen som lege og sykepleier, eller med hensyn til hvilken handlemåte man reagerer mot. Videre har helsetilsynet ikke koordinert reaksjonen med påtalemyndigheten.
Det er feil ved begrunnelsen i vedtaket på flere punkter.
Det er lagt vekt på at A ikke har innrettet seg etter advarselen han fikk og at han tre uker etter mottak av advarselen ble tatt for et liknende forhold. For det første anføres at advarselsvedtaket i seg selv er ugyldig da terskelen for å reagere med advarsel er satt for lavt. For det andre bryter advarselen uskyldspresumsjonen i EMK artikkel 6 når den legger til grunn at A «inntok» cannabis. A er ikke dømt for inntak av cannabis. Hans forklaring har alltid vært at han fikk stoffet i seg gjennom passiv røyking og forelegget han vedtok gjelder bare kjøring i ruspåvirket tilstand. For det tredje er advarselen ikke tilstrekkelig begrunnet. For det fjerde kan det ikke legges vekt på en advarsel, når advarsel som reaksjon er fjernet fra loven før vedtaket er fattet. Ved å legge advarselsvedtaket til grunn, smitter feilene ved advarselsvedtaket over på tilbakekallsvedtaket.
Tilbakekallsvedtaket legger til grunn feil vurderingstema når det vurderer As skikkethet som lege. Vedtaket vurderer situasjonen på tidspunktet for kjøringen høsten 2021, når det er skikketheten på vedtakstidspunktet som er avgjørende. A hadde gjort en rekke tiltak for å gjenopprette tillitt som ikke vurderes.
På bakgrunn av de påpekte feilene anføres at hovedkravet er sannsynliggjort.
Det anføres videre at det foreligger en sikringsgrunn etter tvisteloven § 34-1 (1) bokstav b. I tillegg til at A står uten inntekt, har brukt alle sine oppsparte midler på løpende utgifter og har refinansiert huslån, har hans situasjon alvorlige helsemessige konsekvenser for ham.
Det er ikke noe misforhold mellom As behov for midlertidig forføyning og statens ulempe ved at forføyning besluttes. Tvert imot er det i statens interesse at forføyning besluttes da det er fastlegekrise og behov for alle leger som kan jobbe.
Det er nedlagt slik påstand:
Statens helsetilsyn sitt vedtak av 14. juli 2022, gis utsatt iverksettelse inntil klagesaken er avgjort av Statens helsepersonellnemd.
A tilkjennes sakskostnader.
Det foreligger hverken hovedkrav eller sikringsgrunn.
Helsetilsynets vedtak 14. juli 2022 er gyldig. Tilsynet har hjemmel til å frata en lege autorisasjon dersom han har utvist adferd som anses uforenlig med yrkesutøvelsen. Forarbeidene nevner eksplisitt gjentatte tilfeller av kjøring i ruspåvirket tilstand som en aktuell tilbakekallsgrunn. Det er ikke noen generell regel om forholdsmessighet i forvaltningsretten. Det er ikke spørsmål om myndighetsmisbruk i saken. Det er situasjonen på vedtakstidspunktet som skal legges til grunn. Alle tiltak A har iverksatt etter vedtaket for å gjenopprette tillitt er irrelevante i vurderingen.
Staten er ikke enig i at det er begått saksbehandlingsfeil. Eventuelle saksbehandlingsfeil er uansett ikke relevante siden retten har full prøvingsrett og prøver alle sider av vedtaket. Hvis retten er enig i tilsynets konklusjon innebærer ikke saksbehandlingsfeil ugyldighet.
Statens helsetilsyn sitter på hele bredden av forvaltningspraksis og domstolen bør være forsiktig med å overprøve tilsynets vurdering av skikkethet. As adferd avviker sterkt fra forventet adferd fra en lege. Den andre hendelsen skjedde kun tre uker etter mottak av advarsel for den første hendelsen. Dette viser at A mener seg kompetent til å overprøve tilsynets syn på hva som svekker tillitt til helsevesenet. Det kan ikke legges vekt på samfunnets behov for leger, saksøkers ønske om å være lege eller arbeidsgivers tillitt til saksøker. Statens helsetilsyns begrunnelse i vedtaket står seg.
Det er ikke «nødvendig» med midlertidig forføyning i saken. A kan søke erstatning for sitt økonomiske tap i perioden han står uten jobb og kan også oppnå det han ønsker å få forføyning for i klageomgangen. Det har gått lang tid fra vedtaket ble fattet til rettsmøtet i saken uten at noen vesentlig ulempe har materialisert seg.
Det er nedlagt slik påstand:
Statens helsetilsyn fattet 14. juli 2022 følgende vedtak i tilsynssak mot A:
Statens helsetilsyn tilbakekaller din autorisasjon som lege og sykepleier i medhold av helsepersonelloven § 57 første ledd. Vi har kommet til at du er uegnet til å utøve yrket som lege og sykepleier på grunn av «adferd som anses uforenlig med yrkesutøvelsen».
Begrunnelsen for vedtaket er at A to ganger er tatt for kjøring i ruspåvirket tilstand.
Den første hendelsen skjedde 25. januar 2020 da blodprøve viste at A hadde kjørt med en THC-konsentrasjon i blodet som omregnet tilsvarer over 0,2 i promille. På bakgrunn av hendelsen vedtok han forelegg for kjøring i ruspåvirket tilstand og mottok en advarsel fra helsetilsynet 30. september 2021.
Den andre hendelsen skjedde 22. oktober 2021 da blodprøve viste at A hadde kjørt med en THC-konsentrasjon som omregnet tilsvarer over 0,5 i promille. A erkjente forholdene og ble dømt i tilståelsessak for å ha kjørt i ruspåvirket tilstand og for bruk av cannabis.
A har klaget over vedtaket om tilbakekall og klagen skal behandles av Helseklage ved Statens helsepersonellnemd. Det er opplyst at det er lang behandlingstid og at endelig vedtak kan foreligge sommeren 2023 eller senere. A har to ganger begjært utsatt iverksettelse av vedtaket, men begjæringene er avslått av helsetilsynet.
A begjærte 1. august 2022 midlertidig forføyning overfor Staten v/Helse og Omsorgsdepartementet med påstand om utsatt iverksettelse av vedtaket 14. juli inntil klagesaken er avgjort. Rettsmøtet i saken ble opprinnelig berammet til 26. august, men ble utsatt grunnet As helsetilstand. Rettsmøte ble gjennomført 11. januar 2023. Saksøker avga forklaring og det ble ført fem vitner. For øvrig vises til rettsbok fra møtet.
Helsetilsynets vedtak 14. juli 2022 lider av en rekke feil og er ugyldig.
Det er begått saksbehandlingsfeil da saken er sendt videre fra statsforvalteren til helsetilsynet før As uttalefrist var utløpt. Videre framgår det ikke av forhåndsvarsel sendt A at den tidligere advarselssaken inngår som en del av sakskomplekset eller at tilsynet ville vurdere helsepersonelloven § 57 annet ledd. Feilene kan ha virket inn på resultatet og er relevante etter forvaltningsloven § 41.
Vedtaket er unødvendig strengt og framstår ikke forholdsmessig, hverken alene eller sett i sammenheng med de øvrige reaksjonene A har fått for samme forhold. Forholdsmessigheten er svært knapt vurdert i vedtaket og den er ikke konkretisert, hverken opp mot rollen som lege og sykepleier, eller med hensyn til hvilken handlemåte man reagerer mot. Videre har helsetilsynet ikke koordinert reaksjonen med påtalemyndigheten.
Det er feil ved begrunnelsen i vedtaket på flere punkter.
Det er lagt vekt på at A ikke har innrettet seg etter advarselen han fikk og at han tre uker etter mottak av advarselen ble tatt for et liknende forhold. For det første anføres at advarselsvedtaket i seg selv er ugyldig da terskelen for å reagere med advarsel er satt for lavt. For det andre bryter advarselen uskyldspresumsjonen i EMK artikkel 6 når den legger til grunn at A «inntok» cannabis. A er ikke dømt for inntak av cannabis. Hans forklaring har alltid vært at han fikk stoffet i seg gjennom passiv røyking og forelegget han vedtok gjelder bare kjøring i ruspåvirket tilstand. For det tredje er advarselen ikke tilstrekkelig begrunnet. For det fjerde kan det ikke legges vekt på en advarsel, når advarsel som reaksjon er fjernet fra loven før vedtaket er fattet. Ved å legge advarselsvedtaket til grunn, smitter feilene ved advarselsvedtaket over på tilbakekallsvedtaket.
Tilbakekallsvedtaket legger til grunn feil vurderingstema når det vurderer As skikkethet som lege. Vedtaket vurderer situasjonen på tidspunktet for kjøringen høsten 2021, når det er skikketheten på vedtakstidspunktet som er avgjørende. A hadde gjort en rekke tiltak for å gjenopprette tillitt som ikke vurderes.
På bakgrunn av de påpekte feilene anføres at hovedkravet er sannsynliggjort.
Det anføres videre at det foreligger en sikringsgrunn etter tvisteloven § 34-1 (1) bokstav b. I tillegg til at A står uten inntekt, har brukt alle sine oppsparte midler på løpende utgifter og har refinansiert huslån, har hans situasjon alvorlige helsemessige konsekvenser for ham.
Det er ikke noe misforhold mellom As behov for midlertidig forføyning og statens ulempe ved at forføyning besluttes. Tvert imot er det i statens interesse at forføyning besluttes da det er fastlegekrise og behov for alle leger som kan jobbe.
Det er nedlagt slik påstand:
Statens helsetilsyn sitt vedtak av 14. juli 2022, gis utsatt iverksettelse inntil klagesaken er avgjort av Statens helsepersonellnemd.
A tilkjennes sakskostnader.
Det foreligger hverken hovedkrav eller sikringsgrunn.
Helsetilsynets vedtak 14. juli 2022 er gyldig. Tilsynet har hjemmel til å frata en lege autorisasjon dersom han har utvist adferd som anses uforenlig med yrkesutøvelsen. Forarbeidene nevner eksplisitt gjentatte tilfeller av kjøring i ruspåvirket tilstand som en aktuell tilbakekallsgrunn. Det er ikke noen generell regel om forholdsmessighet i forvaltningsretten. Det er ikke spørsmål om myndighetsmisbruk i saken. Det er situasjonen på vedtakstidspunktet som skal legges til grunn. Alle tiltak A har iverksatt etter vedtaket for å gjenopprette tillitt er irrelevante i vurderingen.
Staten er ikke enig i at det er begått saksbehandlingsfeil. Eventuelle saksbehandlingsfeil er uansett ikke relevante siden retten har full prøvingsrett og prøver alle sider av vedtaket. Hvis retten er enig i tilsynets konklusjon innebærer ikke saksbehandlingsfeil ugyldighet.
Statens helsetilsyn sitter på hele bredden av forvaltningspraksis og domstolen bør være forsiktig med å overprøve tilsynets vurdering av skikkethet. As adferd avviker sterkt fra forventet adferd fra en lege. Den andre hendelsen skjedde kun tre uker etter mottak av advarsel for den første hendelsen. Dette viser at A mener seg kompetent til å overprøve tilsynets syn på hva som svekker tillitt til helsevesenet. Det kan ikke legges vekt på samfunnets behov for leger, saksøkers ønske om å være lege eller arbeidsgivers tillitt til saksøker. Statens helsetilsyns begrunnelse i vedtaket står seg.
Det er ikke «nødvendig» med midlertidig forføyning i saken. A kan søke erstatning for sitt økonomiske tap i perioden han står uten jobb og kan også oppnå det han ønsker å få forføyning for i klageomgangen. Det har gått lang tid fra vedtaket ble fattet til rettsmøtet i saken uten at noen vesentlig ulempe har materialisert seg.
Det er nedlagt slik påstand:
Saken gjelder midlertidig forføyning om utsatt iverksettelse av Statens helsetilsyns vedtak om tilbakekall av autorisasjon som lege og sykepleier for A. As autorisasjoner ble tilbakekalt i vedtak 14. juli 2022. Praktisk sett er spørsmålet om han skal tillates å jobbe som lege fram til klagesaken er avgjort i Statens helsepersonellnemd.
Etter tvisteloven § 34-2 (1) kan midlertidig forføyning bare besluttes dersom både hovedkrav og sikringsgrunn er sannsynliggjort. Det skal i tillegg gjøres en forholdsmessighetsvurdering etter tvisteloven § 34-1 (2).
Retten ser først på spørsmålet om det er sannsynliggjort et hovedkrav i saken. Det anførte hovedkravet i saken er at Statens helsetilsyns vedtak 14. juli 2022 er ugyldig.
Leger og sykepleiere er blant de typene helsepersonell som er omfattet av helsepersonellovens regler om autorisasjon, jf. helsepersonelloven § 48. Det innebærer at man ikke kan jobbe som lege eller sykepleier uten slik autorisasjon. Autorisasjon gis etter regler i helsepersonelloven § 53 etter vilkår som framgår i § 48 a.
Tilbakekall av autorisasjon er regulert i helsepersonelloven § 57. Det er første ledd siste alternativ som er aktuelt for denne saken. Første ledd lyder:
Statens helsetilsyn kan kalle tilbake autorisasjon, lisens eller spesialistgodkjenning dersom innehaveren er uegnet til å utøve sitt yrke forsvarlig på grunn av alvorlig sinnslidelse, psykisk eller fysisk svekkelse, langt fravær fra yrket, bruk av alkohol, narkotika eller midler med lignende virkning, vesentlig mangel på faglig innsikt, uforsvarlig virksomhet, vesentlige pliktbrudd etter denne lov eller bestemmelser gitt i medhold av den, eller på grunn av atferd som anses uforenlig med yrkesutøvelsen
Klageorgan for vedtak fattet etter bestemmelsen er Statens helsepersonellnemd, jf. § 68. Det følger videre av § 71 første ledd at nemdas vedtak etter bestemmelsen er underlagt domstolskontroll og at retten kan prøve alle sider av vedtaket. Det er enighet mellom partene om at dette også må gjelde for vedtak av tilsynet. Retten legger til grunn at den kan prøve alle sider av vedtaket 14. juli.
Det sentrale spørsmålet som vurderes i vedtaket er hvorvidt A «er uegnet til å utøve sitt yrke forsvarlig (...) på grunn av adferd som anses uforenlig med yrkesutøvelsen». Det må altså først vurderes om A har utvist en adferd som er uforenlig med å være lege og sykepleier og i så fall om denne adferden gjør ham uegnet til å være lege og sykepleier. Bruken av «er» i bestemmelsen tyder på at tilsynet og nemda skal foreta en nåtidsvurdering av egnetheten, selv om den aktuelle adferden ligger tilbake i tid. Retten er imidlertid begrenset til å foreta en overprøving av tilsynets vedtak, og skal ikke foreta noen nåtidsvurdering av As egnethet og heller ikke forsøke å forutse As egnethet på tidspunktet for nemdas framtidige vurdering. Når det er sagt, finner retten det klart at det kan legges vekt på As adferd og uttalelser både før og etter vedtakstidspunktet i den grad de kan kaste lys over hans egnethet som lege på vedtakstidspunktet.
Retten går over til å se på det første vilkåret for tilbakekall, om A har utvist en «adferd som anses uforenlig med yrkesutøvelsen».
Retten bemerker at hverken vedtaket 14. juli eller statens prosedyre i saken har konkretisert hvilken «yrkesutøvelse» som er den relevante i saken. A hadde autorisasjon som både lege og sykepleier og begge autorisasjoner er tilbakekalt. Retten går ut fra at det stilles noe forskjellige krav til disse to yrkesgruppene med hensyn til allmennhetens tillitt, uten at den har fått grunnlag for å vurdere dette. Helsetilsynets vedtak oppstiller vurderingstemaet slik:
Det er en grunnleggende forutsetning for å kunne utøve virksomhet i helse- og omsorgstjenesten at allmennheten har den nødvendige tillit til helsepersonell og til helse- og omsorgstjenesten. Det stilles strenge krav til helsepersonellet for å opprettholde denne tilliten. Med «atferd som anses uforenlig med yrkesutøvelsen» menes at helsepersonell etter en konkret vurdering anses uegnet til å utøve sitt yrke på grunn av handlinger, i eller utenfor tjenesten, som medfører at allmennheten ikke lenger kan den nødvendige tillit til dem.
Her framgår det at helsetilsynet vurderer A som «helsepersonell» uten noen konkretisering av hverken rollen som lege eller sykepleier. Retten bemerker at helsepersonelloven har 33 grupper helsepersonell med autorisasjon. I bestemmelsens forarbeider (Ot.prp.nr.13 (1998–1999) pkt. 21.1.3.8) framgår følgende om konkretiseringen av yrkesutøvelsen:
Det vil variere i hvor stor grad autorisert helsepersonell krever allmenn tillit. Den objektive normen vil kunne variere avhengig av hvilken yrkesgruppe og hvilken funksjon en snakker om. Tilsynsmyndigheten bør derfor i konkrete tilfeller søke å finne fram til den objektive norm for vedkommende profesjon. Ved at atferden ikke nødvendigvis er knyttet til yrkesutøvelsen, bør tilsynsmyndigheten bare i helt spesielle unntakstilfeller, jf ovenfor, gripe inn overfor helsepersonell i forhold som ikke har nær forbindelse med yrket.
I avsnittet over det siterte er «gjentatte tilfeller av promillekjøring» nevnt som et svært alvorlig forhold som det etter omstendighetene kan være relevant å gripe inn overfor.
I helsetilsynets vedtak er det lagt til grunn at gjentatt bruk av illegale rusmidler avviker sterkt fra forventet adferd hos helsepersonell. I statens prosedyre er dette endret noe, til at to tilfeller av ruspåvirket kjøring avviker sterkt fra forventet adferd fra en lege.
Retten finner det vanskelig å vurdere om As adferd er et avvik fra forventet adferd for leger og sykepleiere, ettersom det ikke er oppstilt noen norm for forventet adferd. Forarbeidene nevner riktignok gjentatte tilfeller av promillekjøring som et eksempel på adferd tilsynsmyndighetene kan gripe inn overfor, men uttalelsen er ikke nyansert. Promillekjøring finnes i flere grader og det er ikke åpenbart at det var lovgivers intensjon at to tilfeller av «dagen derpå-kjøring» med henholdsvis 0,2 og 0,5 i omregnet promille skulle rammes.
Staten har videre anført, og helsetilsynet lagt til grunn, at det er skjerpende at det andre tilfellet av ruspåvirket kjøring skjedde kun tre uker etter at A hadde mottatt advarsel for det første tilfellet. Det anføres at A ikke har innsett alvoret i adferden og at han mangler respekt for tilsynsmyndighetene.
Etter rettens oppfatning er det ikke grunnlag for å si at A mangler respekt for tilsynsmyndighetene. Retten finner likevel å kunne legge noe vekt på at det gikk kort tid mellom advarselen og det andre tilfellet av ruspåvirket kjøring. Det må være en forventning om at alt helsepersonell justerer sin adferd i tråd med advarsler de mottar fra tilsynsmyndighetene. På tidspunktet for kjøringen var advarsel fortsatt en reaksjonsform hjemlet i helsepersonelloven, selv om den på tidspunktet for tilbakekallsvedtaket var avskaffet.
Samlet sett anser retten at A har utvist adferd som anses uforenlig med yrkesutøvelsen som lege og sykepleier. Retten har i vurderingen lagt vekt på den nevnte forarbeidsuttalelsen, sett i sammenheng med advarselen kort tid før det andre tilfellet av kjøring i ruspåvirket tilstand.
Retten går over til å se på det andre vilkåret for tilbakekall, om A på grunn av denne adferden på vedtakstidspunktet 14. juli 2022 var «uegnet til å utøve sitt yrke forsvarlig».
Helsetilsynets begrunnelse på dette punktet er veldig kortfattet. Etter et avsnitt hvor det gjøres rede for at det skal gjøres en vurdering av om tilbakekall skal skje når vilkårene er til stede, formålet med tilbakekall og viktigheten av allmennhetens tillitt skriver tilsynet:
Statens helsetilsyn har vurdert om det er en forholdsmessig reaksjon å tilbakekalle dine autorisasjoner. Bruk av illegale rusmidler og kjøring i ruspåvirket tilstand utgjør et markant avvik fra hva som kan forventes av deg som lege og sykepleier. Ved å gjenta denne type atferd til tross for at du fikk en advarsel i september 2021, anser vi at du ikke har nødvendig innsikt i alvoret av dine handlinger. Vi vurderer derfor at det ikke er tilstrekkelig å reagere med en mindre streng reaksjon. Hensynet til den allmenne tillit, kvalitet og sikkerhet i helse- og omsorgstjenesten må veie tyngre hensynet til deg som helsepersonell. Vi har derfor kommet til at dine autorisasjoner som lege og sykepleier skal tilbakekalles.
Slik retten forstår denne begrunnelsen har helsetilsynet ikke foretatt den nåtidsvurderingen loven gir anvisning på, og som staten i sin prosedyre har lagt til grunn at skal foretas. Tilsynet framhever kjøringen i ruspåvirket tilstand 22. oktober 2021 og konkluderer med at den viser at A i juli 2022, godt over et halvt år senere, ikke har forstått alvoret i handlingen.
Tidligere i vedtaket, under tilsynets presentasjon av sakens faktum, refereres flere tiltak A har iverksatt for å gjenopprette tillitt til sin yrkesutøvelse. Retten framhever at A i møte med tilsynet 26. mai 2022 opplyste om at han ukentlig avlegger urinprøver som viser at han er rusfri, at han har hatt samtaler med psykolog om sin situasjon og er henvist videre til [behandlingssted] for å fortsette dette og at han siden november 2021 har hatt ukentlige samtaler med en legekollega for å bearbeide situasjonen personlig og yrkesmessig.
Det framgår ikke av tilsynets begrunnelse at noen av disse opplysningene er vurdert. Når tilsynet beviselig har sittet på opplysninger som kan kaste lys over As egnethet per juli 2022, men ikke engang nevner dem som momenter i en vurdering, er det ikke mulig for retten å se at det i det hele tatt er foretatt en vurdering av As egnethet i et nåtidsperspektiv.
Som en følge av at retten prøver alle sider av vedtaket skal retten foreta en egen vurdering av As egnethet på vedtakstidspunktet.
Det understrekes at det ikke er et spørsmål i saken om As adferd har gått ut over hans virke eller profesjonalitet. Spørsmålet er om allmennheten kan ha tillitt til en lege eller sykepleier som to ganger er tatt for kjøring i ruspåvirket tilstand.
Vedlagt tilsynets vedtak ligger rundskriv IK-2/2017 Informasjon til deg som har mistet din autorisasjon eller som har gitt frivillig avkall på den. Rundskrivet gir veiledning om blant annet hvordan man kan søke ny autorisasjon og hvilke krav som gjelder for dokumentasjon av skikkethet ved en slik søknad. For tilbakekall grunnet adferd uforenlig med yrkesutøvelsen skal det som utgangspunkt dokumenteres at man har «bearbeidet det som skjedde og eventuelle bakenforliggende årsaker», at man «har fått innsikt i hvorfor [handlingene] var egnet til å svekke den allmenne tilliten» og sannsynliggjøre at man ikke i framtiden vil utøve adferd uforenlig med yrkesutøvelsen. Retten legger til grunn at de samme forholdene vil være relevante ved vurdering av egnethet før tilbakekall som etter.
Retten viser til de tiltak A hadde iverksatt på vedtakstidspunktet for å bearbeide situasjonen han hadde havnet i og forsikre tilsynet og allmennheten om at han var rusfri og ikke ville gjenta den adferden som førte til tilsynssaken. I tillegg til de tiltak tilsynet var kjent med og som retten har referert over, hadde A søkt om å få støttekollega gjennom legeforeningens ordning for dette. Han hadde også gjennomført kurs i trygg trafikk fra legeforeningen. A var åpen om bakgrunnen for saken med sine kolleger, noe retten mener viser modenhet og vilje til refleksjon. Videre viser retten til de uttalelser A kom med til tilsynet før vedtaket ble fattet. Han uttrykker flere steder at han har gjort noe dumt og angrer på sin adferd. Dette inntrykket er styrket gjennom hans forklaring i retten og fra vitnet B som jobbet med A i tiden mellom den siste hendelsen og tilsynets vedtak.
Det er vanskelig for retten å se hva mer A kunne gjort for å gjenopprette tillitten som lege og sykepleier fram til Statens helsetilsyn fattet sitt vedtak. Retten er ikke enig i at A har bagatellisert handlingene eller gitt uttrykk for ikke å forstå alvoret. Riktignok har han gjennom hele prosessen stått fast ved at det ikke er grunnlag for tilbakekall, men det kan naturlig nok ikke holdes mot ham i en vurdering av om det er grunnlag for tilbakekall.
På denne bakgrunn finner retten det klart at A ikke var uegnet til å utøve yrket som lege og sykepleier forsvarlig på vedtakstidspunktet 14. juli 2022.
Retten finner at Statens helsetilsyns vedtak 14. juli 2022 er ugyldig. A har dermed sannsynliggjort et hovedkrav.
Retten går over til å se på spørsmålet om det er sannsynliggjort en sikringsgrunn.
Det er anført at det foreligger sikringsgrunn etter tvisteloven § 34-1 (1) bokstav b, at midlertidig forføyning er nødvendig for å avverge en vesentlig skade eller ulempe. Det er anført at As økonomiske og helsemessige situasjon er så presset at han påføres en pågående vesentlig skade fram til forføyning eventuelt gis.
Staten har anført at midlertidig forføyning ikke er nødvendig når A kan oppnå resultatet han ønsker i klageomgangen og i så fall søke erstatning for sitt økonomiske tap etter helsepersonelloven § 73. Det vises videre til at det ikke har materialisert seg noen klar ulempe for A til tross for at det har gått lang tid siden vedtaket ble fattet.
Retten er ikke enig i at ulempen for A ikke har materialisert seg. Tvert imot har han forklart seg i retten om en svært presset økonomisk situasjon og en livssituasjon som leder til helsemessige utfordringer med depresjonsliknende symptomer. Hans psykolog forklarte at hans situasjon etter hennes vurdering er helseskadelig. Riktignok kan han søke erstatning på et senere tidspunkt, men det framstår åpenbart at han vil befinne seg i en likviditetskrise lenge før erstatning er utbetalt. Videre bemerker retten at det er flere sider ved det å stå uten arbeid enn det økonomiske aspektet. Det er velkjent at det oppleves som belastende og kan være helseskadelig å falle utenfor arbeidslivet. Til en viss grad rammes A ekstra hardt av dette da han har knyttet store deler av sitt selvbilde til å være lege og arbeide hardt og flittig.
Retten finner at det er sannsynliggjort en sikringsgrunn.
Det er begjært midlertidig forføyning for at Statens helsetilsyns vedtak 14. juli 2022 gis utsatt iverksettelse fram til klagesaken er avgjort, slik at A gis mulighet til å jobbe som lege eller sykepleier.
Retten kan ikke se at den skade eller ulempe som saksøkte blir påført ved en slik forføyning står i åpenbart misforhold til den interesse saksøkeren har i at forføyningen blir besluttet, jf. tvisteloven § 34-1 andre ledd.
Begjæringen om midlertidig forføyning blir etter dette å ta til følge.
Iverksettelse av den midlertidige forføyningen kan ikke avverges eller oppheves ved sikkerhetsstillelse.
Etter resultatet skal saksøkeren tilkjennes sakskostnader, jf. tvisteloven § 32-10, jf. § 20-2 første ledd. Det er krevd kr 207 968,75 for til sammen 76,75 timers arbeid for prosessfullmektigen og fire timers arbeid for sakkyndig vitne. I tillegg kommer rettens gebyr, kr 3 057.
Retten finner at kostnadsbeløpet er høyt. Etter rettens oppfatning har saksøkeren anlagt saken bredere enn det som var nødvendig sett hen til de faktiske og juridiske spørsmålene saken har reist, noe som har ført til at det er ført flere timer enn nødvendig. Retten setter derfor ned sakskostnadskravet til kr 125 000.
SLUTNING