Saksøkte B kontaktet [advokatfirma] AS ved advokat A (samlet omtalt som A) i februar 2020. Hun var på dette tidspunktet involvert i to rettslige prosesser mot sin eksmann C; en barnefordelingssak og en sak om felleseieskifte. B signerte en prosessfullmakt for at A kunne representere henne 24. februar 2020. A sendte oppdragsbekreftelse 28. august 2020
B fikk innvilget fri sakførsel for saken om felleseieskifte for tingretten, men ikke for videre behandling. Det ble i inngått en skifteavtale om oppgjør i henhold til dommen i felleseieskiftesaken for at C skulle overta boligen heftelsesfritt. I september 2020 overførte C 322 360 kroner til As klientkonto for å gjennomføre skriftet. Det viste seg imidlertid at beløpet ikke ville dekke heftelsene. B byttet samtidig prosessfullmektig til advokat Jespersen, og det oppstod en diskusjon om hvem som skulle ha pengene. Beløpet ble til slutt tilbakeført til Cs prosessfullmektig i starten av oktober 2020. Etter det retten forstår ble skiftet gjennomført våren 2021.
Før A ble involvert, hadde B og C en tvist om for domstolene. Borgarting lagmannsrett avsa dom 18. juni 2019. B fikk ikke foreldreretten til de to barna. Dommen ble anket til Høyesterett, men anken ble nektet fremmet. A ble involvert i Bs barnefordelingssak sommeren 2020, og i september 2020 ble det tatt ut ny stevning til Follo tingrett om barnefordeling. Saken ble avgjort uten hovedforhandling med det resultat at ble C ble frifunnet.
B mottok 30. september 2020 en avregning fra [advokatfirma]. B klaget på fakturaene til Disiplinærnemnda 23. november 2020. Klagen gjaldt brudd på god advokatskikk og salær. Ved avgjørelse 30. april 2021 avviste Disiplinærnemda klagen på salærkravet som følge av at kravet var brakt inn for forliksrådet, mens advokat A ble frifunnet for å ha opptrådt i strid med de advokatetiske reglene.
Forliksrådet besluttet å innstille saken 21. april 2021. A tok ut stevning for Follo og Nordre Østfold tingrett 19. april 2022, der det ble nedlagt påstand om at B skulle betale 212 527 kroner i salær. B innga tilsvar 1. juni 2022. Ved prosesskriv 26. september 2022 fremmet B motkrav om erstatning oppad begrenset til 130 881 kroner. I prosesskriv 18. november 2022 reduserte A sitt krav til 83 623 kroner.
Rettsmøte til sluttbehandling ble avholdt 29. november 2022. Dommen er avsagt etter reglene i tvisteloven § l0-4 fjerde ledd.
Det kreves salær basert på inngått avtale mellom partene, nedfelt i oppdragsavtalen. Det som er fakturert, er korrekt etter alminnelige obligasjonsrettslige og/eller kjøpsrettslige vurderinger. Avtalen kan ikke settes til side etter avtaleloven § 36.
Etter oppdragsbekreftelsen skal det faktureres med minstesats på et kvarter, som er bransjestandard. Partene har avtalt at eventuell tvist om salær ikke skal vurderes etter RGA punkt 3.3.1. Generell og spesiell reklamasjon må fremsettes innen en måned.
Det er reklamert for sent og det er ikke gitt spesifisert begrunnelse. Generell reklamasjon ble fremsatt etter 1 år og åtte måneder, 20 måneder i motsøksmålet. Det var ingen spesiell reklamasjon før prosesskrift 26.09.22 med motkrav
Det er totalt fakturert 83 493,75 kroner på bistanden i barnefordelingssak og ankesak om skifte. Under ankesak om skifte er beløpet 47 437,50 kroner. I fellesskiftesaken er det ikke fakturert noe. Der har saksøker avregnet fri sakførsel og saksøkte er bare belastet egenandel på 8 480 kroner. I barnefordelingssaken er det totalt fakturert 36 056,25 kroner.
Det foreligger hverken ansvarsgrunnlag eller årsakssammenheng for Bs krav om dekning av renter. Beløpet på klientkonto ble returnert til C. Det er mulig C har krevd renter av B, men det knytter seg ikke til Advokatfirma As oppdragsutførelse. Når det gjelder undersøkelse av grunnbok på eiendommen, var det enighet om at B skulle gjøre dette selv.
B ble informert om prosessrisikoen i barnefordelingssaken og at det var krav om særlige grunner for å få endret den tidligere avgjørelsen. B ble anmodet om å sende dokumentasjon og oversikt over hvilke endringer hun mente dannet grunnlag for endring. Da det ble tatt ut stevning i saken fremstod det som helt rimelig at B ønsket å prøve saken, og det var dokumentert forhold som utgjorde særlige grunner til å kreve endring.
Saksøkeren har nedlagt følgende påstand:
I hovedsøksmålet
B dømmes til å betale saksøkers ubetalte salær med kr. 83.622,97, med tillegg av forsinkelsesrente fra hver enkelt utestående fakturas forfallsdato eller avregning og frem til betaling skjer.
I motsøksmålet
[advokatfirma] AS frifinnes.
I begge tilfeller
B dømmes til å erstatte saksøkers sakskostnader for forliksrådet og tingretten.
B bestrider salærkravet. A har begått feil i sin rådgivning Dette medfører at B ikke skal betale salær til A. Det har også medført at B har blitt påført økonomisk tap.
B ble først gjort kjent med fakturaene gjennom avregning sendt 30. september 2020. B fremsatte konkrete innsigelser mot salæret ved klage til advokatklageordningen 23. november 2020. Klagen ble sendt innen 2 måneder etter at B ble kjent med fakturaene fra A. Innsigelsene må anses som fremsatt i tide og tilstrekkelig konkretisert.
A har brutt sitt profesjonsansvar som advokat ved sin uaktsomme rådgivning.A har ikke sendt løpende informasjon om påløpt tid. A har ikke informert om prosessrisiko i hverken felleseieskiftesaken eller før A sendte stevning i barnefordelingssaken. En aktsom advokat ville ha informert B om prosessrisikoen ved en slik stevning, og hva som skal til for en ny avgjørelse etter barneloven § 63. A pådro B unødvendige advokatkostnader ved å ta ut slik stevning.
Da A tok over felleseiesaken i februar 2020 sjekket han ikke grunnboken for heftelser. Dette var uaktsomt. Eiendommen som B og C eide sammen var en sentral del av felleseieskiftesaken.
A var klar over Bs helseutfordringer og at hun hadde dysleksi.
Det foreligger kontraktsbrudd som kan berettige prisavslag og erstatning. At en klient kan kreve prisavslag og erstatning dersom advokaten ikke har presentert en kontraktsmessig ytelse følger av en rekke avgjørelser, blant annet LB-2015-192367 og RGA. B krever salæret redusert til det beløp som allerede er betalt. Som følge av As uaktsomme rådgivning og brudd på RGA 1.3 har B krav på erstatning av det økonomiske tap A har påført henne. Som følge av at B ikke mottok skifteoppgjør som forutsatt ble B påført forsinkelsesrenter og et inkassokrav. Dessuten ble B påført advokatutgifter og saksomkostninger i forbindelse med As stevning i barnefordelingssaken.
Saksøkte har nedlagt følgende påstand:
I hovedkravet
B frifinnes.
I motkravet:
[advokatfirma] dømmes til å betale B erstatning fastsatt etter rettens skjønn oppad begrenset til kr. 130 881,42 inkl. mva med tillegg av lovens forsinkelsesrente fra forfall til betaling skjer.
I begge tilfeller
B tilkjennes sakskostnader.
Saksøker har anført at B har reklamert for sent, og at innsigelsesretten dermed har falt bort. Det følger av oppdragsavtalen inngått mellom B og A at:
«Reklamasjon må fremsettes innen en måned regnet fra fakturadato dersom reklamasjonsretten ikke skal ansees som tapt. Reklamasjonen må dessuten være spesifisert innen samme frist med henvisning til hvilke poster det reklameres mot og med konkret og spesifisert begrunnelse.»
B har opplyst at hun mottok faktura 30. september med avregning for alle oppdragene. Retten legger derfor til grunn reklamasjonsfristen begynte å løpe denne dagen.
Partene er uenige om når B reklamerte over oppdraget og om en eventuell reklamasjon oppfylte kravet til å være tilstrekkelig spesifisert.
Retten legger til grunn at reklamasjon første gang ble fremsatt i klagen til Disiplinærnemda 23. november 2020. Av klagen fremgår det at B ikke er fornøyd med As utførelse av advokatoppdraget, blant annet at A «gjorde ikke det som var avtalt», og at kostnadene hadde vært «unødvendige». Etter rettens oppfatning tilfredsstiller dette kravet til reklamasjon. Retten viser til at B er en forbruker og at det da kan ikke stilles for strenge krav til reklamasjonens innhold. Det fremgår klart av klagens at det er oppdragsutførelsen som helhet det reklameres over. Oppdragsavtalens krav om at det i reklamasjonen spesifiseres hvilke poster det reklameres mot er derfor ikke passende.
Det følger av alminnelige rettsgrunnsetninger om reklamasjon og passivitet at en debitor som har innsigelser mot størrelsen på et krav må reagere innen rimelig tid, jf. LB-2008-3888. Hva som er rimelig tid beror på en konkret totalvurdering. Sentralt i vurderingen er kravets art og størrelse sammenholdt med partenes kyndighet og tidligere forbindelse. For vurdering av hvilken tid som etter alminnelige prinsipper normalt står til rådighet for en privat part i møte med en profesjonell aktør er det naturlig å se hen til forbrukerlovgivning. Det kan vises til forbrukerkjøpsloven § 27, hvor det fastslås at reklamasjonstiden aldri kan være kortere enn to måneder. Av hensyn til tapsbegrensning og bevissikring kan det imidlertid være gode grunner til at fristen ikke settes lengre, og i noen tilfeller kortere, jf. eksempelvis Rt-2010-103 avsnitt 64 – 65.
Retten viser også til LB-2004-33106 der det vises til fristen på seks 6 måneders i advokatforskriften § 5-4.
B har reklamert mindre enn to måneder etter at hun mottok fakturaen og dette vil normalt i forbrukerforhold være å anse som tilstrekkelig.
Når oppdragsavtalen inneholder et krav om at reklamasjon skal fremsettes innen en måned, innebærer det et markant avvik fra normal praksis. Retten har kommet til at vilkåret må revideres etter avtaleloven § 36.
Retten har hensyntatt den høye terskelen for revisjon av avtaler som følger av avtaleloven § 36, men finner etter en helhetsvurdering at det ville virke urimelig å gjøre dette avtalevilkåret gjeldende. Retten vektlegger at en forbruker som B ikke nødvendigvis har noen forutsetning for å vurdere kvaliteten på det arbeidet som er utført eller rådene som er gitt, og om det eventuelt er noe det skal fremmes innsigelser mot. Hun har heller ingen forutsetning for å vurdere om fakturakravet er urimelig høyt i forhold til tjenestene som er levert, jf. LB-2020-21306. Det vises til den generelle uttalelsen i NOU 2015:3 punkt 20.5.2 om at «[k]lienten har liten kontroll på tidsbruken og har jevnt over liten forutsetning for å vurdere om tidsbruken har vært nødvendig». Det er derfor naturlig å tilstå henne noe tid for å konferere med andre profesjonelle, eksempelvis en ny advokat. B måtte også kunne gis noe tid til å vurdere sine muligheter og alternativer. En reklamasjonsfrist på en måned er derfor ikke rimelig i et tilfelle som dette. Retten viser for øvrig til at en tilsvarende oppdragsavtale ble revidert etter avtaleloven § 36 i sak 22-115344TVI-TSRO [TSRO-2022-115344]​1.
Retten finner at når B har reklamert ved å klage A inn for Disiplinærnemda under to måneder etter at hun mottok faktura er dette å anse som tilstrekkelig reklamasjon.
Det er ikke tvilsomt – og heller ikke bestridt – at det gjelder et strengt profesjonsansvar for advokater, jf. bl.a. HR-2014-840-A avsnitt 31 og henvisningen der til det generelle profesjonsansvaret slik det har kommet til uttrykk i Rt-1995-1350. Det er likevel rom for en viss kritikkverdig adferd før det blir tale om erstatningsbetingende uaktsomhet, jf. bl.a. Rt-2003-400 avsnitt 38 og henvisningene der. I LB-2007-4800 er utgangspunktet for uaktsomhetsvurderingen angitt slik:
«For å avgjøre hvorvidt advokat A har opptrådt erstatningsbetingende uaktsomt, må lagmannsretten ta utgangspunkt i det oppdraget advokaten fikk og vurdere om det er utført på en faglig tilfredsstillende måte. I forbindelse med oppdragets utførelse må man også se hen til at det kan oppstå eller bli avdekket uventede risiki som står i sammenheng med oppdraget. Dersom slike forhold oppstår, vil det kunne kreves av advokaten at han identifiserer slike forhold og tar nødvendige eller hensiktsmessige skritt for å eliminere slike risiki. I det minste må advokaten informere sin klient slik at vedkommende får et tilfredsstillende grunnlag for selv å ta de nødvendige beslutninger. Det kreves også av advokaten at han kjenner de sentrale rettsregler innen det området oppdraget gjelder»
En klient kan kreve prisavslag i advokatens salær hvor bistanden – utførelsen av advokatoppdraget – ikke er kontraktsmessig ut fra partenes avtale, jf. LF-2020-64170. Utgangspunktene om retten til prisavslag og salærnedsettelse ble beskrevet av lagmannsretten i LB-2015-192367:
«Lagmannsretten legger til grunn at en klient, i henhold til alminnelige kontraktsrettslige regler, kan kreve prisavslag dersom advokaten ikke har presentert en kontraktsmessig ytelse. Ved denne vurderingen må retten se hen til avtalen mellom partene og de utfyllende reglene som følger av Regler for god advokatskikk. Det er viktig å merke seg at en advokattjeneste som hovedregel er en innsatsforpliktelse – ikke en resultatforpliktelse. Problemstillingen er med andre ord om det er grunnlag for prisavslag som følge av en mangelfull prestasjon fra advokatens side. Prisavslaget har som formål å gjenopprette balansen i kontraktsforholdet. Om adgangen til å kreve prisavslag/salærnedsettelse i henhold til gjeldende rett heter det i NOU 2015:3 Advokaten i samfunnet, punkt 20.6.1.3:
Kontraktsrettslig omfatter salærnedsettelser to ulike situasjoner. I noen tilfeller er ytelsen advokaten har prestert, kontraktsmessig, men advokaten har krevd et høyere beløp enn det han har rett til på bakgrunn av avtalen eller regler som utfyller avtalen. Advokaten har for eksempel krevet salær som ikke står i et rimelig forhold til arbeidet som er utført, jf. advokatforskriften kapittel 12 punkt 3.3.1 [...]
I andre tilfeller er det kvalitetsmessige mangler ved advokatens arbeid. Når dette er årsaken til at salæret settes ned, foreligger det et prisavslag i kontraktsrettslig forstand. Utgangspunktet er at tjenestekjøperen har et ubetinget krav på prisavslag når det er mangler ved tjenesten, og tjenesteyteren ikke har foretatt utbedring. Retten til prisavslag gjelder uavhengig av mangelens størrelse og betydning, og uansett om tjenesteyteren kan bebreides eller ikke. Prisavslaget er imidlertid ment å redusere vederlaget på en måte som samsvarer med det verdiminus mangelen ved tjenesteytelsen utgjør, slik at tjenestekjøperen ikke betaler for mer enn det han har mottatt, med utgangspunkt i prisnivået fastsatt i partenes avtale. Dermed er det bare mangler som utgjør et verdiminus for klienten, som kan gi grunnlag for prisavslag. Der formålet med oppdraget er forfeilet som følge av feil fra advokatens side, har ikke klienten fått en tjeneste han har noen nytte av, og han eller hun kan derfor kreve tilbakebetalt eller nekte å betale hele advokatsalæret. Det samme resultatet vil antagelig følge av advokatforskriften kapittel 12 punkt 3.3.1, hvoretter salæret «skal stå i [et] rimelig forhold til ... arbeidet som er utført av advokaten». I et tilfelle som beskrevet ovenfor, vil bestemmelsen kunne gi grunnlag for vesentlig nedsettelse av salæret eller at salæret for arbeidet med rettssaken bortfaller.
På denne bakgrunn foreslo Advokatlovutvalget at klienten har krav på prisavslag «[d]ersom det foreligger et ikke ubetydelig mislighold fra advokatens side», jf. utkastet til § 40 annet ledd. Bestemmelsen er ment å kodifisere det som følger av alminnelig obligasjonsrett. «Dette uttrykket er ikke ment å skulle forstås vidt, det er bare de bagatellmessige forholdene som ikke skal gi grunnlag for prisavslag», jf. NOU 2015:3 side 294.»
I tilfeller hvor det er grunnlag for prisavslag/salærnedsettelse og det ikke kan påvises et bestemt økonomisk tap, vil fastsettelsen bero på et konkret skjønn, jf. LE-2020-64170 [Skal vel være LF-2020-64170, Lovdatas anm.] med videre henvisninger.
Retten har kommet til at det foreligger mangler ved As rådgivning i skiftesaken som gir grunnlag for prisavslag. Retten finner det imidlertid ikke sannsynliggjort at det foreligger årsakssammenheng mellom As mangelfulle rådgivning og det tap saksøkte har blitt påført.
Retten forstår Bs anførsler slik at det er As rådgivning i forbindelse med inngåelsen av skifteavtalen med Bs eksmann som er mangelfull, ikke selve håndteringen av skiftesaken for tingretten og anken til lagmannsretten.
Retten kan ikke se at det foreligger mangler ved As rådgivning ved inngåelsen av skifteavtalen. Det er mulig A burde sjekket nærmere om det var mulig å overdra boligens heftelsesfritt før avtalen ble inngått og pengene overført, men det var B selv om satt på informasjon om sin egen gjeld. A forklarte at B hadde god kontroll på saken og selv bestilte pantattest. Hun var derfor selv nærmest til å vurdere om beløpet som skulle utbetales i henhold til avtalen ville være tilstrekkelig til å oppfylle forpliktelsene.
Retten mener imidlertid at det foreligger mangler ved As oppdragsutførelse ved gjennomføring av oppgjør og disponering av pengene på Bs klientkonto etter at hun hadde byttet advokat. Ved e-post fra advokat Jespersen 17. september 2020 ble A gjort oppmerksom på at B ikke lenger ønsket bistand fra ham. Oppgjøret etter skifteavtalen var da ikke gjennomført, og det må da ha vært klart for A at han ikke lenger hadde noen grunn for å sitte på pengene som var overført. At han da ikke overførte pengene – enten tilbake til Bs eksmann eller til klientkonto hos Bs nye advokat – medførte et betydelig merarbeid for alle de involverte og innebar etter rettens mening et markant avvik fra forsvarlig rådgivning.
Retten mener dette gir grunnlag for et prisavslag. Totalt har A fakturert 18 468,75 kroner på skiftesaken etter at B avsluttet oppdraget. Dette fremstår i sin helhet å være knyttet til spørsmålet om hva som skulle skje med pengene som stod på Bs klientkonto. Retten anerkjenner at A hadde behov for å utføre noe arbeid i forbindelse med avslutning av oppdraget, men ikke i slik størrelsesorden som er gjort. Retten viser også til at B allerede hadde betalt et betydelig beløp til sin klientkonto. Retten setter derfor prisavslaget skjønnsmessig til 15 000 kroner.
Retten finner ikke at det foreligger grunnlag for erstatning. Retten tar ikke stilling til et eventuelt ansvarsgrunnlag da retten har kommet til at det ikke foreligger årsakssammenheng mellom det tap B har blitt påført og As eventuelle mangelfulle rådgivning.
B har fremmet krav om dekning av renter som følge av at gjennomføring av skifteoppgjøret ble forsinket, samt et inkassokrav. Retten forstår sistnevnte som at hun, som følge av at skifteoppgjøret ikke var gjennomført, ikke hadde midler til å dekke fakturaen.
Retten kan imidlertid ikke se at det er grunnlag for at As rådgivning knyttet til inngåelse av oppgjørsavtalen inngått mellom B og C var årsaken til at skifte ikke ble gjennomført. Det fremgår for retten klart at årsaken til at skifte ikke ble gjennomført i henhold til oppgjørsavtalen var at B etter denne avtalen ikke ville motta tilstrekkelige midler til å overdra boligen til C heftelsesfritt, slik hun var forpliktet til å gjøre. Det er mulig at As tilbakehold av midlene forsinket prosessen noe, men beløpet var uansett ikke tilstrekkelig. Retten finner derfor ikke at det foreligger holdepunkter for at tilbakeholdet førte til at skiftet ikke ble gjennomført.
Retten finner derfor at saksøktes krav om erstatning som følge av mangelfull rådgivning i skiftesaken ikke kan føre frem.
Retten har kommet til at det foreligger mangler ved As rådgivning i barnefordelingssaken som gir grunnlag for prisavslag. Retten finner det imidlertid ikke sannsynliggjort at det foreligger årsakssammenheng mellom As mangelfulle rådgivning og det tap saksøkte har blitt påført.
En advokat plikter å rådgi sine klienter om prosessrisiko, jf. for eksempel LG-2020-71081 og LF-2020-64170. Det er på det rene at A ikke utarbeidet noen skriftlig redegjørelse av prosessrisiko i barnefordelingssaken. Retten finner det heller ikke bevist at B muntlig i tilstrekkelig grad er blitt gjort oppmerksom på prosessrisikoen ved å anlegge et nytt søksmål om barnefordeling etter barneloven § 63.
Advokat Karlberg, som håndterte saken hos advokatfirmaet (på daværende tidspunkt advokatfullmektig) forklarte for retten at hun i møte med B forklarte vilkårene for å endre avgjørelser i barnefordelingssaker og at B måtte dokumentere forholdene hun mente lå til grunn for endring. Retten kan imidlertid ikke se at det ble gjort en reell vurdering av om de nye forholdene B bygget på ville være tilstrekkelig til å utgjøre «særlige grunner» etter barneloven § 63. B bygget sine anførsler særlig på to forhold: For det første at hennes eksmann ikke i tilstrekkelig grav ivaretok barnas helse. Dette var imidlertid dirkete adressert i Borgarting lagmannsrett dom der foreldreansvar og samvær var blitt fastsatt. For det andre anførte B at hun hadde vært hos en psykolog som kom til andre konklusjoner om hennes omsorgsevne enn det som var lagt til grunn av de sakkyndige tidligere. Dokumentasjon på dette ble imidlertid ikke innhentet.
Retten vektlegger også at B var en sårbar klient. Hun hadde opplyst til A at hun hadde dysleksi og hadde behov for å få «tydelig og konkret» veiledning. I et slikt tilfelle har advokatfirmaet en særskilt plikt til å gi klare beskjeder om sine vurderinger.Retten finner etter dette bevist at det foreligger mangler ved advokatfirmaet As rådgivning i barnefordelingssaken som gir grunnlag for prisavslag.
Det er uklart for retten hvor mye B faktisk har betalt i salær i barnefordelingssaken, og dette er ikke berørt under rettsmøte. Partene var imidlertid under rettsmøtet enige om å legge de beløp som fremgikk av As siste prosesskriv til grunn, hvor det fremgår at det totalt er fakturert 36 056,25 kroner i barnefordelingssaken.
Retten mener prisavslaget skjønnsmessig kan settes til 25 000 kroner.
Retten finner imidlertid at vilkårene for erstatning ikke er oppfylt da retten ikke finner det bevist at det er årsakssammenheng mellom advokatfirmaet As manglende vurdering av prosessrisiko og Bs påførte kostnader.
B har krevet erstattet advokatkostnadene hun ble påført i barnefordelingssaken – både til egen advokat og motpartens kostnader som hun i dommen ble pålagt å dekke.
Retten finner det imidlertid ikke bevist at B ikke ville tatt ut stevning i barnesaken selv om hun hadde fått en tydelig vurdering av prosessrisiko. Det er tydelig for retten at B på tidspunktet befant seg i en fortvilet situasjon der hun ønsket mer samvær med og ansvar for barna. På spørsmål fra retten på om hun ville gått til sak om hun hadde vært mer klar over risiko, svarte B at hun ville ventet litt. Det fremstår derfor som mest sannsynlig for retten at hun uansett ville tatt ut stevning og pådratt seg kostnadene ved en ny sak om barnefordeling. Retten legger også vekt på at B ikke trakk saken etter at hun hadde byttet prosessfullmektig, som B forklarte at hadde vært tydelig med henne om risiko.
[advokatfirma] har framsatt krav om dekning av salær på 83 623 kroner. Som det fremgår over har retten kommet til at det skal gis prisavslag i rådgivningen på til sammen 40 000 kroner. B blir derfor å betale 43 623 i utestående salær.
Salærkravet ble fremmet 30. september 2020 med forfallsdato 10. oktober 2020. Forsinkelsesrenter regnes dermed fra denne datoen.
[advokatfirma] blir å frifinne i motkravet.
Det følger av tvisteloven § 20-2 (1) at en part som har vunnet saken, har krav på full erstatning av sine sakskostnader fra motparten. I følge § 20-2 (2) er saken vunnet hvis parten har fått medhold fullt ut eller i det vesentlige. Gjelder saken flere krav mellom samme parter som i nærværende sak, er det samlede utfall avgjørende. Det vises til Schei m. fl., Tvisteloven, andre utgave, s. 697 flg. for så vidt gjelder vesentlighetskravet og s. 700 når det gjelder flere krav mellom samme parter
Når retten vurderer påstandene i hovedkravet og motkravet samlet, finner retten at begge parter har fått medhold av betydning uten å vinne saken. B har fått et betydelig prisavslag, mens advokatfirmaet A er frifunnet i motkravet. Tvisteloven § 20-3 kommer da til anvendelse. Etter denne bestemmelsen er hovedregelen at partene bærer hver sine kostnader. Retten finner ikke at det foreligger tungtveiende grunner som tilsier at sakskostnader skal tilkjennes saksøker verken helt eller delvis. Retten har vurdert momentene i tvisteloven § 20-2 (3) annet pkt. og hvor mye partene har fått medhold, og andelene av sakskostnadene som knytter seg til hovedkravet og motkravet. Det går frem av tvistelovens forarbeider og er lagt til grunn i Rt-2010-352 at terskelen for å få tilkjent kostnader etter § 20-3 skal ligge relativt høyt.
Konklusjonen er at hver av partene bærer sine sakskostnader
Dommen er ikke avsagt innen lovens frist. Grunnen er øvrig saksavvikling.
DOMSSLUTNING
I hovedkravet
I motkravet
I begge
Saken gjelder spørsmål om nedsettelse av salær og krav om erstatning som følge av uaktsom advokatrådgivning. Partene har i oppdragsavtalen avtalt at RGA punkt 3.3.1 ikke skal gjelde. Dette kommer imidlertid ikke på spissen i denne saken da saksøkte ikke har bedt om salærfastsettelse men prisavslag. Saksøkte har ikke bestridt at salærbeløpet er riktig eller at avtalen hva gjelder beregning av salær gjelder, men har bedt om at salæret settes ned som følge av mangler ved rådgivningen. Det fremstår uklart for retten hvor beløpet på 83 622,97 kroner kommer fra, men partene er enige om at dette skal legges til grunn som utestående salær.
Retten har kommet til at det er reklamert i tide og at B skal tilkjennes et prisavslag på 40 000 kroner som følge av As mangelfulle utøvelse av oppdrag, men at det ikke er grunnlag for erstatning.
Saksøker har anført at B har reklamert for sent, og at innsigelsesretten dermed har falt bort. Det følger av oppdragsavtalen inngått mellom B og A at:
«Reklamasjon må fremsettes innen en måned regnet fra fakturadato dersom reklamasjonsretten ikke skal ansees som tapt. Reklamasjonen må dessuten være spesifisert innen samme frist med henvisning til hvilke poster det reklameres mot og med konkret og spesifisert begrunnelse.»
B har opplyst at hun mottok faktura 30. september med avregning for alle oppdragene. Retten legger derfor til grunn reklamasjonsfristen begynte å løpe denne dagen.
Partene er uenige om når B reklamerte over oppdraget og om en eventuell reklamasjon oppfylte kravet til å være tilstrekkelig spesifisert.
Retten legger til grunn at reklamasjon første gang ble fremsatt i klagen til Disiplinærnemda 23. november 2020. Av klagen fremgår det at B ikke er fornøyd med As utførelse av advokatoppdraget, blant annet at A «gjorde ikke det som var avtalt», og at kostnadene hadde vært «unødvendige». Etter rettens oppfatning tilfredsstiller dette kravet til reklamasjon. Retten viser til at B er en forbruker og at det da kan ikke stilles for strenge krav til reklamasjonens innhold. Det fremgår klart av klagens at det er oppdragsutførelsen som helhet det reklameres over. Oppdragsavtalens krav om at det i reklamasjonen spesifiseres hvilke poster det reklameres mot er derfor ikke passende.
Det følger av alminnelige rettsgrunnsetninger om reklamasjon og passivitet at en debitor som har innsigelser mot størrelsen på et krav må reagere innen rimelig tid, jf. LB-2008-3888. Hva som er rimelig tid beror på en konkret totalvurdering. Sentralt i vurderingen er kravets art og størrelse sammenholdt med partenes kyndighet og tidligere forbindelse. For vurdering av hvilken tid som etter alminnelige prinsipper normalt står til rådighet for en privat part i møte med en profesjonell aktør er det naturlig å se hen til forbrukerlovgivning. Det kan vises til forbrukerkjøpsloven § 27, hvor det fastslås at reklamasjonstiden aldri kan være kortere enn to måneder. Av hensyn til tapsbegrensning og bevissikring kan det imidlertid være gode grunner til at fristen ikke settes lengre, og i noen tilfeller kortere, jf. eksempelvis Rt-2010-103 avsnitt 64 – 65.
Retten viser også til LB-2004-33106 der det vises til fristen på seks 6 måneders i advokatforskriften § 5-4.
B har reklamert mindre enn to måneder etter at hun mottok fakturaen og dette vil normalt i forbrukerforhold være å anse som tilstrekkelig.
Når oppdragsavtalen inneholder et krav om at reklamasjon skal fremsettes innen en måned, innebærer det et markant avvik fra normal praksis. Retten har kommet til at vilkåret må revideres etter avtaleloven § 36.
Retten har hensyntatt den høye terskelen for revisjon av avtaler som følger av avtaleloven § 36, men finner etter en helhetsvurdering at det ville virke urimelig å gjøre dette avtalevilkåret gjeldende. Retten vektlegger at en forbruker som B ikke nødvendigvis har noen forutsetning for å vurdere kvaliteten på det arbeidet som er utført eller rådene som er gitt, og om det eventuelt er noe det skal fremmes innsigelser mot. Hun har heller ingen forutsetning for å vurdere om fakturakravet er urimelig høyt i forhold til tjenestene som er levert, jf. LB-2020-21306. Det vises til den generelle uttalelsen i NOU 2015:3 punkt 20.5.2 om at «[k]lienten har liten kontroll på tidsbruken og har jevnt over liten forutsetning for å vurdere om tidsbruken har vært nødvendig». Det er derfor naturlig å tilstå henne noe tid for å konferere med andre profesjonelle, eksempelvis en ny advokat. B måtte også kunne gis noe tid til å vurdere sine muligheter og alternativer. En reklamasjonsfrist på en måned er derfor ikke rimelig i et tilfelle som dette. Retten viser for øvrig til at en tilsvarende oppdragsavtale ble revidert etter avtaleloven § 36 i sak 22-115344TVI-TSRO [TSRO-2022-115344]​1.
Retten finner at når B har reklamert ved å klage A inn for Disiplinærnemda under to måneder etter at hun mottok faktura er dette å anse som tilstrekkelig reklamasjon.
Det er ikke tvilsomt – og heller ikke bestridt – at det gjelder et strengt profesjonsansvar for advokater, jf. bl.a. HR-2014-840-A avsnitt 31 og henvisningen der til det generelle profesjonsansvaret slik det har kommet til uttrykk i Rt-1995-1350. Det er likevel rom for en viss kritikkverdig adferd før det blir tale om erstatningsbetingende uaktsomhet, jf. bl.a. Rt-2003-400 avsnitt 38 og henvisningene der. I LB-2007-4800 er utgangspunktet for uaktsomhetsvurderingen angitt slik:
«For å avgjøre hvorvidt advokat A har opptrådt erstatningsbetingende uaktsomt, må lagmannsretten ta utgangspunkt i det oppdraget advokaten fikk og vurdere om det er utført på en faglig tilfredsstillende måte. I forbindelse med oppdragets utførelse må man også se hen til at det kan oppstå eller bli avdekket uventede risiki som står i sammenheng med oppdraget. Dersom slike forhold oppstår, vil det kunne kreves av advokaten at han identifiserer slike forhold og tar nødvendige eller hensiktsmessige skritt for å eliminere slike risiki. I det minste må advokaten informere sin klient slik at vedkommende får et tilfredsstillende grunnlag for selv å ta de nødvendige beslutninger. Det kreves også av advokaten at han kjenner de sentrale rettsregler innen det området oppdraget gjelder»
En klient kan kreve prisavslag i advokatens salær hvor bistanden – utførelsen av advokatoppdraget – ikke er kontraktsmessig ut fra partenes avtale, jf. LF-2020-64170. Utgangspunktene om retten til prisavslag og salærnedsettelse ble beskrevet av lagmannsretten i LB-2015-192367:
«Lagmannsretten legger til grunn at en klient, i henhold til alminnelige kontraktsrettslige regler, kan kreve prisavslag dersom advokaten ikke har presentert en kontraktsmessig ytelse. Ved denne vurderingen må retten se hen til avtalen mellom partene og de utfyllende reglene som følger av Regler for god advokatskikk. Det er viktig å merke seg at en advokattjeneste som hovedregel er en innsatsforpliktelse – ikke en resultatforpliktelse. Problemstillingen er med andre ord om det er grunnlag for prisavslag som følge av en mangelfull prestasjon fra advokatens side. Prisavslaget har som formål å gjenopprette balansen i kontraktsforholdet. Om adgangen til å kreve prisavslag/salærnedsettelse i henhold til gjeldende rett heter det i NOU 2015:3 Advokaten i samfunnet, punkt 20.6.1.3:
Kontraktsrettslig omfatter salærnedsettelser to ulike situasjoner. I noen tilfeller er ytelsen advokaten har prestert, kontraktsmessig, men advokaten har krevd et høyere beløp enn det han har rett til på bakgrunn av avtalen eller regler som utfyller avtalen. Advokaten har for eksempel krevet salær som ikke står i et rimelig forhold til arbeidet som er utført, jf. advokatforskriften kapittel 12 punkt 3.3.1 [...]
I andre tilfeller er det kvalitetsmessige mangler ved advokatens arbeid. Når dette er årsaken til at salæret settes ned, foreligger det et prisavslag i kontraktsrettslig forstand. Utgangspunktet er at tjenestekjøperen har et ubetinget krav på prisavslag når det er mangler ved tjenesten, og tjenesteyteren ikke har foretatt utbedring. Retten til prisavslag gjelder uavhengig av mangelens størrelse og betydning, og uansett om tjenesteyteren kan bebreides eller ikke. Prisavslaget er imidlertid ment å redusere vederlaget på en måte som samsvarer med det verdiminus mangelen ved tjenesteytelsen utgjør, slik at tjenestekjøperen ikke betaler for mer enn det han har mottatt, med utgangspunkt i prisnivået fastsatt i partenes avtale. Dermed er det bare mangler som utgjør et verdiminus for klienten, som kan gi grunnlag for prisavslag. Der formålet med oppdraget er forfeilet som følge av feil fra advokatens side, har ikke klienten fått en tjeneste han har noen nytte av, og han eller hun kan derfor kreve tilbakebetalt eller nekte å betale hele advokatsalæret. Det samme resultatet vil antagelig følge av advokatforskriften kapittel 12 punkt 3.3.1, hvoretter salæret «skal stå i [et] rimelig forhold til ... arbeidet som er utført av advokaten». I et tilfelle som beskrevet ovenfor, vil bestemmelsen kunne gi grunnlag for vesentlig nedsettelse av salæret eller at salæret for arbeidet med rettssaken bortfaller.
På denne bakgrunn foreslo Advokatlovutvalget at klienten har krav på prisavslag «[d]ersom det foreligger et ikke ubetydelig mislighold fra advokatens side», jf. utkastet til § 40 annet ledd. Bestemmelsen er ment å kodifisere det som følger av alminnelig obligasjonsrett. «Dette uttrykket er ikke ment å skulle forstås vidt, det er bare de bagatellmessige forholdene som ikke skal gi grunnlag for prisavslag», jf. NOU 2015:3 side 294.»
I tilfeller hvor det er grunnlag for prisavslag/salærnedsettelse og det ikke kan påvises et bestemt økonomisk tap, vil fastsettelsen bero på et konkret skjønn, jf. LE-2020-64170 [Skal vel være LF-2020-64170, Lovdatas anm.] med videre henvisninger.
Retten har kommet til at det foreligger mangler ved As rådgivning i skiftesaken som gir grunnlag for prisavslag. Retten finner det imidlertid ikke sannsynliggjort at det foreligger årsakssammenheng mellom As mangelfulle rådgivning og det tap saksøkte har blitt påført.
Retten forstår Bs anførsler slik at det er As rådgivning i forbindelse med inngåelsen av skifteavtalen med Bs eksmann som er mangelfull, ikke selve håndteringen av skiftesaken for tingretten og anken til lagmannsretten.
Retten kan ikke se at det foreligger mangler ved As rådgivning ved inngåelsen av skifteavtalen. Det er mulig A burde sjekket nærmere om det var mulig å overdra boligens heftelsesfritt før avtalen ble inngått og pengene overført, men det var B selv om satt på informasjon om sin egen gjeld. A forklarte at B hadde god kontroll på saken og selv bestilte pantattest. Hun var derfor selv nærmest til å vurdere om beløpet som skulle utbetales i henhold til avtalen ville være tilstrekkelig til å oppfylle forpliktelsene.
Retten mener imidlertid at det foreligger mangler ved As oppdragsutførelse ved gjennomføring av oppgjør og disponering av pengene på Bs klientkonto etter at hun hadde byttet advokat. Ved e-post fra advokat Jespersen 17. september 2020 ble A gjort oppmerksom på at B ikke lenger ønsket bistand fra ham. Oppgjøret etter skifteavtalen var da ikke gjennomført, og det må da ha vært klart for A at han ikke lenger hadde noen grunn for å sitte på pengene som var overført. At han da ikke overførte pengene – enten tilbake til Bs eksmann eller til klientkonto hos Bs nye advokat – medførte et betydelig merarbeid for alle de involverte og innebar etter rettens mening et markant avvik fra forsvarlig rådgivning.
Retten mener dette gir grunnlag for et prisavslag. Totalt har A fakturert 18 468,75 kroner på skiftesaken etter at B avsluttet oppdraget. Dette fremstår i sin helhet å være knyttet til spørsmålet om hva som skulle skje med pengene som stod på Bs klientkonto. Retten anerkjenner at A hadde behov for å utføre noe arbeid i forbindelse med avslutning av oppdraget, men ikke i slik størrelsesorden som er gjort. Retten viser også til at B allerede hadde betalt et betydelig beløp til sin klientkonto. Retten setter derfor prisavslaget skjønnsmessig til 15 000 kroner.
Retten finner ikke at det foreligger grunnlag for erstatning. Retten tar ikke stilling til et eventuelt ansvarsgrunnlag da retten har kommet til at det ikke foreligger årsakssammenheng mellom det tap B har blitt påført og As eventuelle mangelfulle rådgivning.
B har fremmet krav om dekning av renter som følge av at gjennomføring av skifteoppgjøret ble forsinket, samt et inkassokrav. Retten forstår sistnevnte som at hun, som følge av at skifteoppgjøret ikke var gjennomført, ikke hadde midler til å dekke fakturaen.
Retten kan imidlertid ikke se at det er grunnlag for at As rådgivning knyttet til inngåelse av oppgjørsavtalen inngått mellom B og C var årsaken til at skifte ikke ble gjennomført. Det fremgår for retten klart at årsaken til at skifte ikke ble gjennomført i henhold til oppgjørsavtalen var at B etter denne avtalen ikke ville motta tilstrekkelige midler til å overdra boligen til C heftelsesfritt, slik hun var forpliktet til å gjøre. Det er mulig at As tilbakehold av midlene forsinket prosessen noe, men beløpet var uansett ikke tilstrekkelig. Retten finner derfor ikke at det foreligger holdepunkter for at tilbakeholdet førte til at skiftet ikke ble gjennomført.
Retten finner derfor at saksøktes krav om erstatning som følge av mangelfull rådgivning i skiftesaken ikke kan føre frem.
Retten har kommet til at det foreligger mangler ved As rådgivning i barnefordelingssaken som gir grunnlag for prisavslag. Retten finner det imidlertid ikke sannsynliggjort at det foreligger årsakssammenheng mellom As mangelfulle rådgivning og det tap saksøkte har blitt påført.
En advokat plikter å rådgi sine klienter om prosessrisiko, jf. for eksempel LG-2020-71081 og LF-2020-64170. Det er på det rene at A ikke utarbeidet noen skriftlig redegjørelse av prosessrisiko i barnefordelingssaken. Retten finner det heller ikke bevist at B muntlig i tilstrekkelig grad er blitt gjort oppmerksom på prosessrisikoen ved å anlegge et nytt søksmål om barnefordeling etter barneloven § 63.
Advokat Karlberg, som håndterte saken hos advokatfirmaet (på daværende tidspunkt advokatfullmektig) forklarte for retten at hun i møte med B forklarte vilkårene for å endre avgjørelser i barnefordelingssaker og at B måtte dokumentere forholdene hun mente lå til grunn for endring. Retten kan imidlertid ikke se at det ble gjort en reell vurdering av om de nye forholdene B bygget på ville være tilstrekkelig til å utgjøre «særlige grunner» etter barneloven § 63. B bygget sine anførsler særlig på to forhold: For det første at hennes eksmann ikke i tilstrekkelig grav ivaretok barnas helse. Dette var imidlertid dirkete adressert i Borgarting lagmannsrett dom der foreldreansvar og samvær var blitt fastsatt. For det andre anførte B at hun hadde vært hos en psykolog som kom til andre konklusjoner om hennes omsorgsevne enn det som var lagt til grunn av de sakkyndige tidligere. Dokumentasjon på dette ble imidlertid ikke innhentet.
Retten vektlegger også at B var en sårbar klient. Hun hadde opplyst til A at hun hadde dysleksi og hadde behov for å få «tydelig og konkret» veiledning. I et slikt tilfelle har advokatfirmaet en særskilt plikt til å gi klare beskjeder om sine vurderinger.Retten finner etter dette bevist at det foreligger mangler ved advokatfirmaet As rådgivning i barnefordelingssaken som gir grunnlag for prisavslag.
Det er uklart for retten hvor mye B faktisk har betalt i salær i barnefordelingssaken, og dette er ikke berørt under rettsmøte. Partene var imidlertid under rettsmøtet enige om å legge de beløp som fremgikk av As siste prosesskriv til grunn, hvor det fremgår at det totalt er fakturert 36 056,25 kroner i barnefordelingssaken.
Retten mener prisavslaget skjønnsmessig kan settes til 25 000 kroner.
Retten finner imidlertid at vilkårene for erstatning ikke er oppfylt da retten ikke finner det bevist at det er årsakssammenheng mellom advokatfirmaet As manglende vurdering av prosessrisiko og Bs påførte kostnader.
B har krevet erstattet advokatkostnadene hun ble påført i barnefordelingssaken – både til egen advokat og motpartens kostnader som hun i dommen ble pålagt å dekke.
Retten finner det imidlertid ikke bevist at B ikke ville tatt ut stevning i barnesaken selv om hun hadde fått en tydelig vurdering av prosessrisiko. Det er tydelig for retten at B på tidspunktet befant seg i en fortvilet situasjon der hun ønsket mer samvær med og ansvar for barna. På spørsmål fra retten på om hun ville gått til sak om hun hadde vært mer klar over risiko, svarte B at hun ville ventet litt. Det fremstår derfor som mest sannsynlig for retten at hun uansett ville tatt ut stevning og pådratt seg kostnadene ved en ny sak om barnefordeling. Retten legger også vekt på at B ikke trakk saken etter at hun hadde byttet prosessfullmektig, som B forklarte at hadde vært tydelig med henne om risiko.
[advokatfirma] har framsatt krav om dekning av salær på 83 623 kroner. Som det fremgår over har retten kommet til at det skal gis prisavslag i rådgivningen på til sammen 40 000 kroner. B blir derfor å betale 43 623 i utestående salær.
Salærkravet ble fremmet 30. september 2020 med forfallsdato 10. oktober 2020. Forsinkelsesrenter regnes dermed fra denne datoen.
[advokatfirma] blir å frifinne i motkravet.
Det følger av tvisteloven § 20-2 (1) at en part som har vunnet saken, har krav på full erstatning av sine sakskostnader fra motparten. I følge § 20-2 (2) er saken vunnet hvis parten har fått medhold fullt ut eller i det vesentlige. Gjelder saken flere krav mellom samme parter som i nærværende sak, er det samlede utfall avgjørende. Det vises til Schei m. fl., Tvisteloven, andre utgave, s. 697 flg. for så vidt gjelder vesentlighetskravet og s. 700 når det gjelder flere krav mellom samme parter
Når retten vurderer påstandene i hovedkravet og motkravet samlet, finner retten at begge parter har fått medhold av betydning uten å vinne saken. B har fått et betydelig prisavslag, mens advokatfirmaet A er frifunnet i motkravet. Tvisteloven § 20-3 kommer da til anvendelse. Etter denne bestemmelsen er hovedregelen at partene bærer hver sine kostnader. Retten finner ikke at det foreligger tungtveiende grunner som tilsier at sakskostnader skal tilkjennes saksøker verken helt eller delvis. Retten har vurdert momentene i tvisteloven § 20-2 (3) annet pkt. og hvor mye partene har fått medhold, og andelene av sakskostnadene som knytter seg til hovedkravet og motkravet. Det går frem av tvistelovens forarbeider og er lagt til grunn i Rt-2010-352 at terskelen for å få tilkjent kostnader etter § 20-3 skal ligge relativt høyt.
Konklusjonen er at hver av partene bærer sine sakskostnader
Dommen er ikke avsagt innen lovens frist. Grunnen er øvrig saksavvikling.
DOMSSLUTNING
I hovedkravet
I motkravet
I begge