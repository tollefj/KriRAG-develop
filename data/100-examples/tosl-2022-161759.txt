Etter vegtrafikkloven § 33 nr. 1 skal det fastsettes tap av førerrett på minst 1 år ved straff for ruspåvirket kjøring. Etter tapsforskriften § 3-2 nr. 1 skal tap av førerretten fastsettes fra 12 til 18 måneder ved alkoholkonsentrasjon i blodet mellom 0,5 og 0,8 promille.
Tapsforskriften § 3-12 gir særregler for føring av en liten elektrisk motorvogn i påvirket tilstand. Det fremgår av bestemmelsen at tapstiden skal fastsettes etter bestemmelsene i kapittelet, men at det i formildende retning skal legges vekt på om føringen fant sted med liten elektrisk motorvogn. Det skal også legges vekt på om føringen fant sted med lav konsentrasjon av alkohol eller annet berusende eller bedøvende middel og over kort kjørestrekning.
Siktedes påvirkningsgrad ligger i midtre sjikt av intervallet i tapsforskriften § 3-2 nr. 1. Når det tas hensyn til tapsforskriften § 3-12, mener retten at tapstiden skal settes til 12 måneder.
Det foreligger ikke forhold som tilsier at tapstiden skal settes kortere enn minstetiden, jf. vegtrafikkloven § 33 nr. 1 sjette ledd. Det er ikke opplyst om forhold som tilsier at virkningen av tap av førerretten for siktede vil være vesentlig mer byrdefull enn det som normalt kan påregnes, jf. tapsforskriften § 1-3.
Etter tapsforskriften § 8-3 første og sjette ledd skal siktede pålegges å avlegge full ny førerprøve som vilkår for gjenerverv av førerrett
DOMSSLUTNING
Han dømmes videre til en bot på 14 000 – fjortentusen – kroner, subsidiært fengsel i femten dager jf. straffeloven § 55.
Han pålegges å avlegge full ny førerprøve som vilkår for gjenerverv av førerretten
Siktede er 21 år gammel og tidligere ustraffet. Han dømmes for å ha ført elektrisk sparkesykkel med en alkoholkonsentrasjon i utåndingsluften på 0,34 milligram pr liter luft, tilsvarende en promille på 0,68.
Ved forskrift 25. mai 2022 nr. 920, i kraft 15. juni 2022, ble kjøretøyforskriften endret slik at elektriske sparkesykler regnes som «motorvogn» etter vegtrafikklovens bestemmelser.Den som kjører motorvogn med en alkoholkonsentrasjon i blodet over 0,5 til og med 1,2 promille straffes «som regel» med «bot og betinget eller ubetinget fengsel», jf. vegtrafikkloven § 31 andre ledd bokstav b. Det er dette alternativet som er aktuelt i vår sak. Henvisningen til «som regel» åpner for at normeringen i § 31 andre ledd bokstavene a til c kan fravikes. Retten legger samtidig til grunn at det skal en del til for å fravike utgangspunktene. Ved utmåling av straffen skal det særlig tas hensyn til «graden av påvirkning og hvilke farer kjøringen har medført», jf. vegtrafikkloven § 31 fjerde ledd første punktum.
I vegtrafikklovens forarbeider tas det som utgangspunkt at boten normalt bør ligge på en og en halv brutto månedslønn, jf. Ot.prp.nr.65 (1987–1988) side 28-29. Domfeltes økonomiske situasjon må samtidig hensyntas ved utmålingen, jf. prinsippet i straffeloven § 53 annet ledd. Botens størrelse utmåles uavhengig av overtredelsens grovhet, jf. for eksempel Rt-1995-1554.
Retten legger til grunn at den normerte straffutmålingen etter vegtrafikkloven § 31 annet ledd ikke fravikes alene på grunnlag av at siktede kjørte en elektrisk sparkesykkel. Etter rettens syn har lovgiver tatt et bevisst valg om at vegtrafikklovens vanlige straffutmålingsregler skal gjelde for ruspåvirket kjøring av elektriske sparkesykler, herunder også bøtenivået. Retten viser til flertallets begrunnelse i Borgarting lagmannsretts dom LB-2022-132351 avsagt 8. november 2022, som retten slutter seg til.
Retten legger etter dette til grunn at utgangspunktet for straffen i dette tilfellet er betinget fengsel og bot på 1,5 ganger brutto månedsinntekt.
Retten mener riktig straffenivå er 14 dager betinget fengsel og en bot på 18 000 kroner. Retten har ved vurderingen lagt vekt på at siktede kun kjørte en helt kort strekning og at promillen lå i nedre sjikt av intervallet i vegtrafikkloven § 31 andre ledd bokstav b. Botens størrelse er beregnet på bakgrunn av siktedes oppgitte inntekt på 12 000 kroner brutto i måneden.
Siktede har erkjent forholdet og avgitt en uforbeholden tilståelse. Tilståelsen har medført prosessuell besparelse ved at saken pådømmes som tilståelsesdom. Retten mener han bør gis omkring 20 % reduksjon i straffen. Ettersom fengselsstraffen er satt til lovens minimum, bør fradraget gis ved en reduksjon av botens størrelse.
Straffen fastsettes etter dette til betinget fengsel i 14 dager og en bot på 14 000 kroner.
Etter vegtrafikkloven § 33 nr. 1 skal det fastsettes tap av førerrett på minst 1 år ved straff for ruspåvirket kjøring. Etter tapsforskriften § 3-2 nr. 1 skal tap av førerretten fastsettes fra 12 til 18 måneder ved alkoholkonsentrasjon i blodet mellom 0,5 og 0,8 promille.
Tapsforskriften § 3-12 gir særregler for føring av en liten elektrisk motorvogn i påvirket tilstand. Det fremgår av bestemmelsen at tapstiden skal fastsettes etter bestemmelsene i kapittelet, men at det i formildende retning skal legges vekt på om føringen fant sted med liten elektrisk motorvogn. Det skal også legges vekt på om føringen fant sted med lav konsentrasjon av alkohol eller annet berusende eller bedøvende middel og over kort kjørestrekning.
Siktedes påvirkningsgrad ligger i midtre sjikt av intervallet i tapsforskriften § 3-2 nr. 1. Når det tas hensyn til tapsforskriften § 3-12, mener retten at tapstiden skal settes til 12 måneder.
Det foreligger ikke forhold som tilsier at tapstiden skal settes kortere enn minstetiden, jf. vegtrafikkloven § 33 nr. 1 sjette ledd. Det er ikke opplyst om forhold som tilsier at virkningen av tap av førerretten for siktede vil være vesentlig mer byrdefull enn det som normalt kan påregnes, jf. tapsforskriften § 1-3.
Etter tapsforskriften § 8-3 første og sjette ledd skal siktede pålegges å avlegge full ny førerprøve som vilkår for gjenerverv av førerrett
DOMSSLUTNING
Han dømmes videre til en bot på 14 000 – fjortentusen – kroner, subsidiært fengsel i femten dager jf. straffeloven § 55.
Han pålegges å avlegge full ny førerprøve som vilkår for gjenerverv av førerretten