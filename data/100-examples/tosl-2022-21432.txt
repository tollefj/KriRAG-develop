Devico AS og Aziwell AS er ledende aktører innen såkalt retningsstyrt kjerneboring. Dette baserer seg på en teknologi som gjør det mulig å styre boret i horisontal og vertikal retning, samtidig som boret tar kjerneprøver av grunnen det borer i. Selskapenes hovedprodukter er henholdsvis borene Devidrill og Azidrill.
A jobbet for Devico i perioden fra 1997 til 2013, først som ansatt og senere som innleid konsulent. A var i sitt arbeid for Devico sentral i utviklingen av Devidrillen – en utvikling som blant annet ledet til patent NO 316286, hvor A sto som oppfinner. Etter at han sluttet å jobbe for Devico, startet han opp sin egen virksomhet i Aziwell og utviklet det konkurrerende produktet Azidrill.
Devico mente at A og Aziwell hadde utnyttet selskapets forretningshemmeligheter på ulovlig måte ved utviklingen av Azidrillen og anla søksmål for Sør-Trøndelag tingrett med krav om at A og Aziwell skulle forbys å produsere, markedsføre, omsette og leie ut Azidrillen. I tillegg krevde Devico erstatning. For tingretten førte ikke søksmålet frem, men ved Frostating lagmannsretts dom av 12. mars 2021 (LF-2020-92904) ble A og Aziwell dømt til å betale en erstatning på kr 5 millioner for rettsstridig å ha utnyttet Devicos forretningshemmeligheter. Kravet om forbud mot fremtidig utnyttelse av Azidrillen ble imidlertid ikke tatt til følge av lagmannsretten.
Underveis i rettsprosessen fikk As heleide selskap, Huygens AS, meddelt patent på en ventilløsning til bruk i et retningsstyrt kjernebor – patent NO 344679 (stridspatentet). Dette var blitt søkt om den 17. november 2017, og meddelelsen skjedde den 2. mars 2020, med A oppført som oppfinner. Stridspatentet ble senere overført fra Huygens til Aziwell. I og med at den patenterte ventilløsningen benyttes i Azidrillen, ble den også et tema i rettstvisten mellom partene om Devicos forretningshemmeligheter var blitt ulovlig utnyttet.
Devico fremmet innsigelse overfor Patentstyret med krav om å få overført stridspatentet til seg. Dette under henvisning til at ventilløsningen i stridspatentet stammet fra det såkalte Liwinstone-boret (Liw-ventilen), som Devico ervervet rettighetene til i 2007 fra svenske Liwinstone Technology. Innsigelsen ble imidlertid forkastet av Patentstyret i avgjørelse av 16. desember 2021.
Devico innledet den 9. februar 2022 søksmål for Oslo tingrett mot A, Aziwell og Huygens med prinsipalt krav om å få overført stridspatentet og alle avledede patenter og patentsøknader. Subsidiært krevde Devico å få overført en ideell eierandel i stridspatentet, kombinert med et forbud mot at de saksøkte parter utnyttet sin gjenværende eierandel. I tilsvaret krevde de saksøkte parter prinsipalt at saken skulle avvises fordi A og Huygens ikke hadde eierrettigheter til stridspatentet og fordi kravene i forholdet til Aziwell var rettskraftig avgjort. Subsidiært krevde de saksøkte partene seg frifunnet.
Kravet om avvisning ble ved Oslo tingretts kjennelse av 28. april 2022 ikke tatt til følge.
Hovedforhandling ble avholdt fra 10. til 13. oktober 2022. Retten mottok forklaring fra åtte vitner, inkludert fra partenes representanter. I tillegg fikk retten seg forelagt slik dokumentasjon som rettsboken og det digitale faktiske utdraget viser.
Prinsipalt kreves stridspatentet overført til Devico i medhold av patentloven § 53 første ledd.
Liw-ventilen var en ferdig oppfinnelse og den var patenterbar, jf. realitetsuttalelsen fra Patentstyret og det faktum at stridspatentet ble meddelt på basis av ventilløsningen. Selve oppfinnelsen i det selvstendige patentkrav 1, samt de uselvstendige krav 2, 4 og 5, tilsvarer Liw-ventilen. Det uselvstendige patentkrav 3 angir kun en variasjonsmulighet som også lå i Liw-ventilen. Det kan utelukkes at A tilfeldigvis fant opp en ventil for bruk i et retningsstyrt kjernebor som tilsvarer Devicos hemmeligholdte Liw-ventil, som A hadde inngående kunnskap om.
Under enhver omstendighet må det være på det rene at den oppfinnelsen som stridspatentet gir uttrykk for, i hvert fall i det vesentlige er hentet fra Liw-ventilen. Dette er tilstrekkelig for å konstatere at vilkårene i patentloven § 53 er oppfylt.
Oppfinnelsen er her gjort av B, og hans rett er ved avtalen av 2007 gått over til Devico. A har ikke gjort noen oppfinnelse, men har søkt og fått meddelt patent på en løsning han visste var eid av Devico. Patentet er derfor meddelt til en annen enn den som er berettiget til det, som har den konsekvens at patentet skal overføres til Devico.
Det samme vil gjelde for alle patenter og patentsøknader som er avledet av stridspatentet i alle land. Siden disse patentene og søknadene tilsvarer eller bygger på et patent som tilhører Devico, skal også disse overføres.
Dersom det skulle bli lagt til grunn at patentet ikke overføres i sin helhet, gjøres det subsidiært gjeldende at patentet skal overføres med en ideell andel som fastsettes etter rettens skjønn.
Det selvstendige patentkrav 1 og de uselvstendige patentkravene 2, 4 og 5 svarer fullt ut til Liw-ventilen. Den eneste marginale forskjellen ligger i den tette ventilen i det uselvstendige krav 3, selv om dette bare er en variasjonsmulighet som også lå i Liw-ventilen. As eventuelle bidrag er derfor begrenset til den variasjonsmuligheten hvor ventilen i det uselvstendige krav 3 er tett. Dette utgjør ikke en selvstendig eller patenterbar oppfinnelse, og tilsier at Devicos ideelle andel bør være betydelig mer enn 50 %, og at Aziwells eventuelle ideelle andel bør være helt marginal.
For det tilfellet at stridspatentet overføres med en ideell andel, må A, Aziwell og Huygens forbys å utnytte sin andel av patentet, og alle avledede patenter, gjennom hele patentets løpetid. Dette fordi bruk vil representere en rettstridig utnyttelse av Devicos forretningshemmeligheter, jf. lov om forretningshemmeligheter § 5, samt en fortsatt krenkelse av god forretningsskikk.
Det eventuelle bidraget A har gitt til oppfinnelsen gjennom det uselvstendige krav 3, kan ikke utnyttes alene. Årsaken er at krav 3 er et uselvstendig krav, siden det forutsetter at alle trekkene i det selvstendige krav 1 er oppfylt. Det vil derfor foreligge en krenkelse av krav 1 om de saksøkte utnytter krav 3.
De saksøktes opptreden ved å patentere Devicos løsning er rettsstridig og illojal. Denne opptreden er også i strid med god forretningsskikk, jf. markedsføringsloven § 25. Ikke bare har man tatt Devicos løsning, men man har gjennom patentet også søkt å forby Devico å utnytte sin egen løsning. Man har derved forsøkt å skaffe seg en uberettiget konkurransefordel i hele patentets løpetid, basert på rettsstridig utnyttelse av Devicos forretningshemmeligheter. Samtidig er det ikke gitt noe selvstendig bidrag til oppfinnelsen, ut over eventuelt å angi en variasjonsmulighet med tett dyse som også er en mulighet med Liw-ventilen.
En utnyttelse av patentet vil da representere en fortsatt krenkelse av Devicos forretningshemmeligheter og en fortsatt krenkelse av god forretningsskikk. De saksøkte har ingen legitim grunn til å utnytte Devicos løsning gjennom patentet. Tvert om skal de saksøkte forbys å utnytte patentet, og alle avledede patenter, gjennom hele patentets løpetid.
Det er lagt ned slik påstand:
Prinsipalt:
Subsidiært:
I begge tilfeller:
Det er ikke grunnlag for overføring av stridspatentet.
Ventilløsningen som ligger til grunn for stridspatentet er utviklet selvstendig av A, som er en dyktig fagmann med oppfinneriske evner. Dette underbygges blant annet av de tekniske forskjellene mellom Liw-ventilen og stridspatentets løsning. Når oppfinnelsen i stridspatentet er utviklet selvstendig, er det ikke grunnlag for overføring av patentet.
Videre er Liw-ventilen ikke en patenterbar og hemmeligholdt oppfinnelse. Dette utelukker at den kan gi grunnlag for overføring av stridspatentet. For det første bygger Liw-ventilen på kjent teknikk, og for det annet er den ikke blitt håndtert som en forretningshemmelighet. Da Devico ervervet rettighetene til Liwinstone-boret, ble konfidensialitetsforpliktelsen avtalt å ha en varighet på kun fem år. I tillegg er flere av borene utenfor Devicos kontroll.
Overføring av stridspatentet er også utelukket fordi det ikke er sannsynliggjort at A har hatt kunnskap om Liw-ventilen. Det finnes ingen dokumentasjon på at A demonterte Liwinstone-boret, og uansett ikke at en slik demontering gjaldt et bor med ventilløsning. Dessuten ville ikke A ha lært seg stridspatentets løsning av å demontere Liwinstone-boret. For det første bygger dette på kjent teknikk, og for det annet benyttes en dyse for trykkoppbygging og avblødning, noe som skiller det fra stridspatentets løsning. Uansett kan det ikke legges til grunn at A ville husket Liw-ventilens løsning i ti år.
Videre er det klare forskjeller mellom stridspatentet og Liw-ventilen, både med hensyn til de tekniske trekkene som fremgår av patentkravet og med hensyn til løsningenes formål og funksjon. Dette viser at stridspatentets løsning har blitt utviklet selvstendig, og at det ikke var nærliggende å komme frem til den basert på Liw-ventilen.
Ikke under noen omstendighet kan de utenlandske patentene kreves overført, da Aziwell kan endre på kravene i disse.
Av de samme grunner som fremgår ovenfor er det heller ikke grunnlag for overføring av en ideell andel av stridspatentet med forbud mot utnyttelse av oppfinnelsen. Kjent teknikk vil aldri kunne gi grunnlag for medeierskap.
Det er lagt ned slik påstand:
Retten har enstemmig kommet til at Devicos krav om overføring av stridspatentet ikke fører frem fordi den anført opprinnelige oppfinnelsen (Liw-ventilen) ikke var patenterbar.
Overføring av et patent – som Devico gjør krav på i saken – er regulert slik i patentloven § 53 første ledd:
«Er patent meddelt til en annen enn den som etter § 1 er berettiget til det, skal retten, hvis den berettigede nedlegger påstand om det, overføre patentet til ham.»
Bestemmelsen verner etter sin ordlyd om den som er patentberettiget etter en oppfinnelse, det vil si «den som har gjort en [patenterbar] oppfinnelse... eller den som oppfinnerens rett er gått over til», jf. patentloven § 1 første ledd.
Vurderingstemaet ved krav om overføring av et patent er i RG-1989-1091 beskrevet slik:
«Det må i utgangspunktet kreves at det foreligger en ferdig oppfinnelse, som i seg selv tilfredsstiller kravene til nyhet og oppfinnelseshøyde, fra pretendentens side, og at den oppfinnelse patentet gir uttrykk for, i et hvert fall i det vesentlige er hentet fra pretendentens materiale.»
Det er opp til Devico å sannsynliggjøre at vilkårene for å overføre stridspatentet er oppfylt.
For at Liw-ventilen skal gi grunnlag for overføring av stridspatentet, må den oppfylle patentlovens krav om nyhet og oppfinnelseshøyde, jf. vurderingstemaet som er oppstilt ovenfor. Dette må vurderes på grunnlag av forholdene da stridspatentet ble søkt patentert, altså per 17. november 2017.
Devico har gjort gjeldende at hvis oppfinnelsen i stridspatentet er tilsvarende som Liw-ventilen – noe Devico mener at den er – må Liw-ventilen nødvendigvis ha vært patenterbar da stridspatentet ble søkt patentert. I motsatt fall ville ikke stridspatentet ha blitt meddelt. Patentstyret hadde i sin avgjørelse av 16. desember 2021 samme tilnærming til spørsmålet om stridspatentet skulle overføres. Etter rettens syn må det imidlertid gjøres en selvstendig vurdering av Liw-ventilens patenterbarhet. Retten mener at dette følger av den ovenfor siterte rettssetningen fra RG-1989-1091, samtidig som det bidrar til å sikre at det ikke gis patentbeskyttelse for oppfinnelser som ikke oppfyller patenterbarhetsvilkårene. Riktignok kan Liw-ventilen tenkes å ha betydning for stridspatentets gyldighet, men det faller utenfor det retten skal ta stilling til i saken, nemlig om det er grunnlag for å overføre stridspatentet fra Aziwell til Devico.
A, Aziwell og Huygens har gjort gjeldende at Liw-ventilen ikke oppfyller nyhetskravet, blant annet fordi den ikke har blitt håndtert som en forretningshemmelighet.
Etter patentloven § 2 første ledd kan ikke oppfinnelser patenteres med mindre de er «nye i forhold til hva som var kjent før patentsøknadens inngivelsesdag». Det kjente innbefatter etter bestemmelsens annet ledd «alt som er blitt alment tilgjengelig».
En opplysning vil anses som allment tilgjengelig hvis en større eller ubestemt krets av personer har hatt anledning til å gjøre seg kjent med den, jf. Ot.prp.nr.36 (1965–1966) side 21. En ubestemt krets av personer må ifølge Are Stenvik «forstås som en krets man ikke har oversikt over, f.eks. fordi det ikke er ført kontroll med hvem som har hatt tilgang til oppfinnelsen», jf. hans Patentrett (2020) side 176. Hvis nyhetsforegripende informasjon først er gjort allment tilgjengelig, er det uten betydning for nyhetsvurderingen om noen faktisk har gjort seg kjent med informasjonen. Som det skrives i Are Stenvik, Patentrett (2020) på side 172 «vil [nyheten] være tapt hvis noen har hatt mulighet til å skaffe seg slik tilgang, selv om ingen har gjort det».
Med disse rettslige utlegningene går retten over til å vurdere om Liw-ventilen var allment tilgjengeliggjort før 17. november 2017.
Liwinstone-boret med den tilhørende Liw-ventilen inngikk i de rettighetene som Devico ervervet fra Liwinstone Technology i 2007. I kjøpekontraktens punkt 2.3 ble selgersiden pålagt følgende konfidensialitetsforpliktelse:
«All information regarding the equipment and technology transferred by Liwinstone shall be kept strictly confidential by its representatives, agents, licensees, advisers and employees and shall not be disclosed to any third party for a period of 5 years after the effective date.»
Etter bestemmelsens ordlyd var ikke Liwinstone Technology forhindret fra å disponere over informasjon om blant annet Liw-ventilen når fem år hadde gått siden overdragelsen, som basert på oppgjøret må antas å ha funnet sted den 11. november 2007. Dette taler etter rettens syn for å anse Liw-ventilen som allment tilgjengeliggjort fra 11. november 2012 fordi Devico etter det manglet beskyttelse mot at nyhetsforegripende informasjon ble spredd. Det er likevel ikke nødvendig for retten å ta uttrykkelig stilling til dette, da den uansett mener at Devicos håndtering av de fysiske Liwinstone-borene har nyhetshindrende virkning for Liw-ventilen.
Et møtereferat viser at Liwinstone Technology i 2005 hadde til sammen 27 bor, hvorav fire var wireline-bor og resten var konvensjonelle bor. Videre er det brakt på det rene at Devico mottok ti bor ved ervervet i 2007, hvorav to av borene var wireline-bor med Liw-ventil. Etter rettens vurdering er det sannsynlig at i alle fall de fire wireline-borene hadde samme ventilløsning.
C – som inngikk avtalen med Liwinstone Technology for Devico – hadde ingen formening om hvor de resterende borene befant seg, deriblant to av de fire wireline-borene. Dette fremstår etter bevisførselen som uklart, noe som må gå utover Devico. Retten legger dermed til grunn at minst to Liwinstone-bor med Liw-ventil ikke ble avhentet av Devico som ledd i rettighetservervet i 2007, uten at man skaffet seg noen kontroll over disse. En slik manglende kontroll med Liw-ventilen må etter rettens syn lede til at den må anses for å ha blitt allment tilgjengelig, jf. Are Stenvik, Patentrett (2020) side 183. Det er heller ikke tvilsomt at en gjennomsnittsfagperson på feltet ville forstått Liw-ventilen ved å demontere et bor med en slik ventilløsning. Liw-ventilen ville følgelig ikke passert det patentrettslige nyhetskravet og den kan dermed ikke gi grunnlag for overføring av stridspatentet.
Devico har subsidiært krevd medeierskap i stridspatentet. Dette kan gis til noen som yter et selvstendig intellektuelt bidrag til en oppfinnelse som blir patentert, men ikke når bidraget har blitt stilt til disposisjon for allmennheten, slik retten mener at Devico har gjort med Liw-ventilen. Kravet om medeierskap i stridspatentet fører dermed ikke frem.
A, Aziwell og Huygens har vunnet saken og har dermed krav på å få sine sakskostnader erstattet av Devico, jf. tvisteloven § 20-2 første ledd. Det foreligger etter rettens syn ikke tungtveiende grunner som gjør det rimelig å lempe på Devicos erstatningsansvar, jf. bestemmelsens siste ledd.
Etter tvisteloven § 20-5 første ledd er det de «nødvendige kostnader ved saken» som de vinnende parter kan kreve erstattet. Dette skal etter bestemmelsen vurderes i lys av «om det ut fra betydningen av saken har vært rimelig å pådra dem», hvilket innebærer at det skal foretas en proporsjonalitetsvurdering.
Advokat Haugan har på vegne av de saksøkte krevd dekket kr 2 453 477 i sakskostnader, hvorav kr 2 134 734 er advokatsalær, mens de resterende kostnadene knytter seg til de sakkyndige vitnene.
Devico har ikke hatt innsigelser mot kostnadene til de sakkyndige vitnene, og de ligger også etter rettens syn innenfor rammen av det som har vært rimelig å pådra. Når det gjelder advokatsalæret, har Devico fremholdt at det bygger på et unødvendig høyt forbruk av timer fordi saksøktesiden har gjort saken mer omfattende enn nødvendig. Retten er enig i dette. Slik retten ser det, har de saksøkte brukt atskillig tid på forhold som er på siden av saken, deriblant en rekke tekniske aspekter ved produktene Devidrill og Azidrill som ikke har noen parallell i stridspatentet og oppfinnelsen som her kommer til uttrykk. Merkostnadene ved å legge opp saken i en slik bredde kan rimeligvis ikke veltes over på motparten. Samlet sett finner retten det rimelig å justere ned den del av kravet som relaterer seg til advokatsalæret til k 1 500 000. Det totale sakskostnadsansvaret summerer seg dermed til kr 1 818 743.
A, Aziwell og Huygens har også krevd at Devico dekker kostnadene til de fagkyndige meddommerne.
I og med at begge sider har bedt om at retten settes med fagkyndige meddommere, hefter de i forholdet til hverandre med en halvpart hver, men solidarisk for totalkostnaden overfor det offentlige, jf. rettsgebyrloven § 2 og Rt-2010-976 avsnitt 16. Ettersom de saksøkte har vunnet saken, har retten kommet til at Devico skal erstatte deres andel av denne kostnaden.
Størrelsen på kostnadene til de fagkyndige meddommerne vil bli fastsatt ved en særskilt beslutning etter at dommen er avsagt.
DOMSSLUTNING
Retten har enstemmig kommet til at Devicos krav om overføring av stridspatentet ikke fører frem fordi den anført opprinnelige oppfinnelsen (Liw-ventilen) ikke var patenterbar.
Overføring av et patent – som Devico gjør krav på i saken – er regulert slik i patentloven § 53 første ledd:
«Er patent meddelt til en annen enn den som etter § 1 er berettiget til det, skal retten, hvis den berettigede nedlegger påstand om det, overføre patentet til ham.»
Bestemmelsen verner etter sin ordlyd om den som er patentberettiget etter en oppfinnelse, det vil si «den som har gjort en [patenterbar] oppfinnelse... eller den som oppfinnerens rett er gått over til», jf. patentloven § 1 første ledd.
Vurderingstemaet ved krav om overføring av et patent er i RG-1989-1091 beskrevet slik:
«Det må i utgangspunktet kreves at det foreligger en ferdig oppfinnelse, som i seg selv tilfredsstiller kravene til nyhet og oppfinnelseshøyde, fra pretendentens side, og at den oppfinnelse patentet gir uttrykk for, i et hvert fall i det vesentlige er hentet fra pretendentens materiale.»
Det er opp til Devico å sannsynliggjøre at vilkårene for å overføre stridspatentet er oppfylt.
For at Liw-ventilen skal gi grunnlag for overføring av stridspatentet, må den oppfylle patentlovens krav om nyhet og oppfinnelseshøyde, jf. vurderingstemaet som er oppstilt ovenfor. Dette må vurderes på grunnlag av forholdene da stridspatentet ble søkt patentert, altså per 17. november 2017.
Devico har gjort gjeldende at hvis oppfinnelsen i stridspatentet er tilsvarende som Liw-ventilen – noe Devico mener at den er – må Liw-ventilen nødvendigvis ha vært patenterbar da stridspatentet ble søkt patentert. I motsatt fall ville ikke stridspatentet ha blitt meddelt. Patentstyret hadde i sin avgjørelse av 16. desember 2021 samme tilnærming til spørsmålet om stridspatentet skulle overføres. Etter rettens syn må det imidlertid gjøres en selvstendig vurdering av Liw-ventilens patenterbarhet. Retten mener at dette følger av den ovenfor siterte rettssetningen fra RG-1989-1091, samtidig som det bidrar til å sikre at det ikke gis patentbeskyttelse for oppfinnelser som ikke oppfyller patenterbarhetsvilkårene. Riktignok kan Liw-ventilen tenkes å ha betydning for stridspatentets gyldighet, men det faller utenfor det retten skal ta stilling til i saken, nemlig om det er grunnlag for å overføre stridspatentet fra Aziwell til Devico.
A, Aziwell og Huygens har gjort gjeldende at Liw-ventilen ikke oppfyller nyhetskravet, blant annet fordi den ikke har blitt håndtert som en forretningshemmelighet.
Etter patentloven § 2 første ledd kan ikke oppfinnelser patenteres med mindre de er «nye i forhold til hva som var kjent før patentsøknadens inngivelsesdag». Det kjente innbefatter etter bestemmelsens annet ledd «alt som er blitt alment tilgjengelig».
En opplysning vil anses som allment tilgjengelig hvis en større eller ubestemt krets av personer har hatt anledning til å gjøre seg kjent med den, jf. Ot.prp.nr.36 (1965–1966) side 21. En ubestemt krets av personer må ifølge Are Stenvik «forstås som en krets man ikke har oversikt over, f.eks. fordi det ikke er ført kontroll med hvem som har hatt tilgang til oppfinnelsen», jf. hans Patentrett (2020) side 176. Hvis nyhetsforegripende informasjon først er gjort allment tilgjengelig, er det uten betydning for nyhetsvurderingen om noen faktisk har gjort seg kjent med informasjonen. Som det skrives i Are Stenvik, Patentrett (2020) på side 172 «vil [nyheten] være tapt hvis noen har hatt mulighet til å skaffe seg slik tilgang, selv om ingen har gjort det».
Med disse rettslige utlegningene går retten over til å vurdere om Liw-ventilen var allment tilgjengeliggjort før 17. november 2017.
Liwinstone-boret med den tilhørende Liw-ventilen inngikk i de rettighetene som Devico ervervet fra Liwinstone Technology i 2007. I kjøpekontraktens punkt 2.3 ble selgersiden pålagt følgende konfidensialitetsforpliktelse:
«All information regarding the equipment and technology transferred by Liwinstone shall be kept strictly confidential by its representatives, agents, licensees, advisers and employees and shall not be disclosed to any third party for a period of 5 years after the effective date.»
Etter bestemmelsens ordlyd var ikke Liwinstone Technology forhindret fra å disponere over informasjon om blant annet Liw-ventilen når fem år hadde gått siden overdragelsen, som basert på oppgjøret må antas å ha funnet sted den 11. november 2007. Dette taler etter rettens syn for å anse Liw-ventilen som allment tilgjengeliggjort fra 11. november 2012 fordi Devico etter det manglet beskyttelse mot at nyhetsforegripende informasjon ble spredd. Det er likevel ikke nødvendig for retten å ta uttrykkelig stilling til dette, da den uansett mener at Devicos håndtering av de fysiske Liwinstone-borene har nyhetshindrende virkning for Liw-ventilen.
Et møtereferat viser at Liwinstone Technology i 2005 hadde til sammen 27 bor, hvorav fire var wireline-bor og resten var konvensjonelle bor. Videre er det brakt på det rene at Devico mottok ti bor ved ervervet i 2007, hvorav to av borene var wireline-bor med Liw-ventil. Etter rettens vurdering er det sannsynlig at i alle fall de fire wireline-borene hadde samme ventilløsning.
C – som inngikk avtalen med Liwinstone Technology for Devico – hadde ingen formening om hvor de resterende borene befant seg, deriblant to av de fire wireline-borene. Dette fremstår etter bevisførselen som uklart, noe som må gå utover Devico. Retten legger dermed til grunn at minst to Liwinstone-bor med Liw-ventil ikke ble avhentet av Devico som ledd i rettighetservervet i 2007, uten at man skaffet seg noen kontroll over disse. En slik manglende kontroll med Liw-ventilen må etter rettens syn lede til at den må anses for å ha blitt allment tilgjengelig, jf. Are Stenvik, Patentrett (2020) side 183. Det er heller ikke tvilsomt at en gjennomsnittsfagperson på feltet ville forstått Liw-ventilen ved å demontere et bor med en slik ventilløsning. Liw-ventilen ville følgelig ikke passert det patentrettslige nyhetskravet og den kan dermed ikke gi grunnlag for overføring av stridspatentet.
Devico har subsidiært krevd medeierskap i stridspatentet. Dette kan gis til noen som yter et selvstendig intellektuelt bidrag til en oppfinnelse som blir patentert, men ikke når bidraget har blitt stilt til disposisjon for allmennheten, slik retten mener at Devico har gjort med Liw-ventilen. Kravet om medeierskap i stridspatentet fører dermed ikke frem.
A, Aziwell og Huygens har vunnet saken og har dermed krav på å få sine sakskostnader erstattet av Devico, jf. tvisteloven § 20-2 første ledd. Det foreligger etter rettens syn ikke tungtveiende grunner som gjør det rimelig å lempe på Devicos erstatningsansvar, jf. bestemmelsens siste ledd.
Etter tvisteloven § 20-5 første ledd er det de «nødvendige kostnader ved saken» som de vinnende parter kan kreve erstattet. Dette skal etter bestemmelsen vurderes i lys av «om det ut fra betydningen av saken har vært rimelig å pådra dem», hvilket innebærer at det skal foretas en proporsjonalitetsvurdering.
Advokat Haugan har på vegne av de saksøkte krevd dekket kr 2 453 477 i sakskostnader, hvorav kr 2 134 734 er advokatsalær, mens de resterende kostnadene knytter seg til de sakkyndige vitnene.
Devico har ikke hatt innsigelser mot kostnadene til de sakkyndige vitnene, og de ligger også etter rettens syn innenfor rammen av det som har vært rimelig å pådra. Når det gjelder advokatsalæret, har Devico fremholdt at det bygger på et unødvendig høyt forbruk av timer fordi saksøktesiden har gjort saken mer omfattende enn nødvendig. Retten er enig i dette. Slik retten ser det, har de saksøkte brukt atskillig tid på forhold som er på siden av saken, deriblant en rekke tekniske aspekter ved produktene Devidrill og Azidrill som ikke har noen parallell i stridspatentet og oppfinnelsen som her kommer til uttrykk. Merkostnadene ved å legge opp saken i en slik bredde kan rimeligvis ikke veltes over på motparten. Samlet sett finner retten det rimelig å justere ned den del av kravet som relaterer seg til advokatsalæret til k 1 500 000. Det totale sakskostnadsansvaret summerer seg dermed til kr 1 818 743.
A, Aziwell og Huygens har også krevd at Devico dekker kostnadene til de fagkyndige meddommerne.
I og med at begge sider har bedt om at retten settes med fagkyndige meddommere, hefter de i forholdet til hverandre med en halvpart hver, men solidarisk for totalkostnaden overfor det offentlige, jf. rettsgebyrloven § 2 og Rt-2010-976 avsnitt 16. Ettersom de saksøkte har vunnet saken, har retten kommet til at Devico skal erstatte deres andel av denne kostnaden.
Størrelsen på kostnadene til de fagkyndige meddommerne vil bli fastsatt ved en særskilt beslutning etter at dommen er avsagt.
DOMSSLUTNING