Saksøker FJ Klima Norge AS har levert varmepumper til saksøkte Hunsbedt Rør AS for videresalg til saksøktes sluttkunder. Det løpende avtaleforholdet startet i 2017. Det ble den gang avholdt et møte hvor Kjell Inge Hunsbedt og daværende salgssjef i FJ Klima Norge AS, John Rusdal, deltok. I møtet diskuterte partene salgs- og leveringsbetingelser samt mulig annonseringsstøtte. Rusdal opplyste at FJ Klima Norge AS kunne bidra med inntil 50 % av annonsekostnader etter nærmere avtale, men at dette krevde avklaring og godkjenning i forkant.
Den 14. november 2017 avtalte partene at FJ Klima Norge AS skulle bistå Hunsbedt Rør AS med å designe annonse for Fujitsu varmepumper. FJ Klima Norge AS henvendte seg til BeWebbed v/ Jeanette Vatnamo Hustad og opplyste at de skulle hjelpe sin forhandler med annonse for tre varmepumper og ba om annonseforslag. Hustad sendte et annonseforslag som FJ Klima Norge AS godkjente. Annonsen ble så sendt direkte til Hunsbedt Rør AS. FJ Klima Norge AS betalte for designarbeidet.
Den 8. desember 2017 spurte Hunsbedt Rør AS om FJ Klima Norge AS ville dekke deler av annonseringskostnadene for 2018. Den 14. desember 2017 purret Hunsbedt Rør AS på tilbakemelding. Dagen etter svarte FJ Klima Norge AS at de ville komme tilbake til spørsmålet om annonseringsstøtte etter at Hunsbedt Rør AS oversendte oppsett på hvordan annonseringen ville foregå. Samme dag svarte Hunsbedt Rør AS at de ville annonsere varmepumpe hver måned gjennom året og at de hadde fått tilbud på årsavtale med en lokalavis, før de presiserte at «så dere må nesten komme med et tilbud som dere ønsker å være med å dekke». FJ Klima Norge AS svarte deretter at Hunsbedt Rør AS ville få svar over helgen. Den 2. januar 2018 purret Hunsbedt Rør AS på tilbakemelding. Samme dag svarte John Rusdal i FJ Klima Norge AS at han var syk, men at han håpet å få sendt informasjon dagen etter. Dialogen om annonsestøtte stoppet deretter oppi i ca. tre år, frem til medio mars 2021, da Hunsbedt Rør AS igjen etterspurte ordning. FJ Klima Norge AS gjentok at de skulle komme tilbake til spørsmålet om annonsestøtte. Dialogen om annonsestøtte stoppet deretter opp.
I februar 2021 oppdaget Hunsbedt Rør AS skader på tre varmepumper som de fikk levert til bruk i leilighetsbygg på Tonstad. Dagen etter sendte Hunsbedt Rør AS v/Inger Anne Reiersen Gilbertson e-post med bilder av de ødelagte varmepumpene til John Rusdal i FJ Klima Norge AS, og presiserte for ham at «du får prate med Kjell Inge hva dere vil gjøre med dette?»
Den 11. mars 2021 varslet Hunsbedt Rør AS at de hadde mottatt klager på støy fra varmepumper og spurte FJ Klima Norge AS hvordan man skulle forholde seg til dette. John Rusdal i FJ Klima Norge AS svarte samme dag at støyen på den aktuelle pumpemodellen skyldtes at viften var programmert til å gå fortere enn nødvendig, hvilket var et bevisst valg fra produsent Fujitsu og ikke en produktfeil. Det ble foreslått at Hunsbedt Rør AS oversendte liste over aktuelle kunder slik at FJ Klima Norge AS kunne omprogrammere kort i disse kundenes varmepumper. Seks dager senere orienterte Hunsbedt Rør AS om at de hadde byttet fire støyende varmepumper med en modell fra et annet merke og at de måtte se på kostnadene i forbindelse med byttene av pumpene. John Rustad i FJ Klima Norge AS svarte samme dag at han ikke hadde myndighet til å dekke kost på utskiftning av varmepumpene og at man måtte komme tilbake til dette. Tilbud om å bytte kort/ omprogrammere varmepumpene ble gjentatt.
Hunsbedt Rør AS skal ifølge egen forklaring ha mottatt reklamasjoner fra kunder på pulverlakkerte veggfester og markstativ løpende frem til tvistetidspunktet. Hunsbedt Rør AS skal ha skiftet rustede fester og stativ hos kunder i forbindelse med service uavhengig av om kunden har krevd dette, og utskiftingen har da skjedd av hensyn til eget rennommé. I mars 2021 inngikk også Hunsbedt Rør AS forlik med kunde i Sarons Dal i Kvinesdal for pulverlakkerte fester som hadde rustet under to år etter montering. Forliket gikk ut på at Hunsbedt Rør AS monterte en tank til verdi av 6 500 kroner eksklusive merverdiavgift mot at kunden aksepterte at de rustne festene ble hengende.
På et tidspunkt ønsket også Hunsbedt Rør AS å returnere to Daikin varmepumper til leverandør FJ Klima Norge AS. En har blitt tilbakelevert og kreditert i april 2021, mens den andre fremdeles står hos Hunsbedt Rør AS.
Den 21. april 2021 utstedte FJ Klima Norge AS faktura pålydende 278 645,60 kroner inklusive merverdiavgift for 24 Mitsubishi FH25VEHZ varmepumper. Forfallsdato var 21. mai 2021.
Hunsbedt Rør AS betalte ikke fakturaen innen forfall, men gjorde i stedet gjeldende motkrav i e-post av 7. mai 2021. Motkravene knyttet seg til reklamasjoner og utestående annonseringsstøtte. Motkravene ble imøtegått av FJ Klima Norge AS v/ daglig leder Geir Rune Larsen i e-post av 8. juli 2021.
Den 15. oktober 2021 purret FJ Klima Norge AS på betaling av uomtvistet del av utestående faktura. E-posten ble besvart med brev fra Hunsbedt Rør AS sin daværende prosessfullmektig. FJ Klima Norge AS sin advokat sendte deretter prosessvarsel den 23. november 2021.
Saken ble bragt inn for Sør-Rogaland tingrett ved stevning den 9. desember 2021. Rettsmekling ble avholdt den 10. mars 2022 uten at partene kom til minnelig løsning. Etter saksanlegg og rettsmekling betalte saksøkte deler av saksøkers krav. Delbetalingene skjedde den 22. april 2022 og den 24. oktober 2022. I tillegg har saksøker selv nedjustert kravet sitt i sluttinnlegget for å hensynta utstedt kreditnota av 12. april 2021.
Hovedforhandling var opprinnelig berammet til 16. mai 2022, men ble omberammet grunnet gyldig fravær hos prosessfullmektig. Hovedforhandling ble holdt 25. oktober 2022. Retten hørte partsforklaringer og fire vitneforklaringer, og det ble ellers foretatt dokumentasjon som fremgår av rettsboken.
Saksøkeren FJ Klima Norge AS har i det vesentligste anført at de har krav på betaling av utestående på faktura fra Hunsbedt Rør AS. Det finnes ikke noen rettmessige motkrav som kan benyttes til motregning.
Det er ikke inngått avtale om annonsestøtte. Dette ble diskutert, men aldri godkjent og avtalt. Det har formodningen mot seg at slik avtale inngås muntlig. Fremlagt e-postkorrespondanse underbygger ikke at det er inngått avtale. Saksøkte har videre ikke krevd løpende støtte for finansiering gjennom årene og saksøker er heller ikke kjent med at saksøkte har regnskapsført post for tilgodehavende tilknyttet annonsestøtte som man påstår å være berettiget.
Saksøkte kan heller ikke høres med fremsatte reklamasjoner. Samtlige av reklamasjonene faller utenfor virkeområdet til reklamasjonsreglene mellom partene i henhold til gjeldende salgs- og leveringsbetingelser. Kravene er ikke tilstrekkelig dokumentert. Den avtalte prosedyren for å melde inn reklamasjoner er heller ikke fulgt. Det gjøres uansett gjeldende at reklamasjonene ikke står seg etter de alminnelige reglene om reklamasjon og mangler i kjøpsloven.
Saksøker har strukket seg langt og tilbudt flere løsninger som er bedre enn det saksøkte har krav på i henhold til partenes avtale, uten at saksøkte har akseptert disse forslagene.
Saksøkerens påstand:
Saksøkte Hunsbedt Rør AS har i det vesentligste anført at saksøker har mottatt rettmessig krav på betaling av fakturaen. Restsummen på utestående faktura gjøres opp ved motregning av egne krav på betaling for annonsestøtte og reklamasjonssaker.
Det er inngått muntlig avtale om at saksøker skal dekke 50 % av annonsekostnadene. John Rusdal inngikk slik avtale på vegne av FJ Klima Norge AS i et av de første møtene i 2017. Den fremlagte e-postkorrespondansen viser at saksøkte forholdt seg til avtalen. Saksøker har uansett forpliktet seg til slik avtale gjennom sin passivitet. Årsaken til at man ikke har fakturert annonsekostnad tidligere er dels at man ikke har fått oversendt fakturaadresse fra saksøker og dels kapasitetsproblemer i egen organisasjon. Saksøkte har krav på dekning av 50 % av betalte annonseutgifter, med unntak av foreldete poster.
Saksøkte har motkrav på grunn av reklamasjonssaker. Salgs- og leveringsbetingelsene kan ikke leses så innskrenkende som saksøker legger til grunn, men må leses i lys av kjøpslovens regler. Videre har ikke saksøker forholdt seg til sine egne avtalevilkår, inkludert prosessen for å fremsette/ behandle reklamasjoner. Dialogen har foregått på e-post med John Rusdal i tråd med instruks fra saksøker. Det blir riktig å ta utgangspunkt i kjøpslovens regler ved tolkningen av partenes avtale.
Saksøker må videre holdes ansvarlig for at veggfestene/stativene ruster, at fire varmepumper måtte byttes som følge av støy, at man måtte bytte en varmepumpe som ikke fungerte, og at man mottok skadete varmepumper. Det kreves også kreditering for gjenstående Daikin varmepumpe som ønskes returnert, men som saksøker ikke har hentet.
Saksøkte er en liten aktør som er avhengig av godt rykte blant sine kunder, og har handlet med sikte på sluttkundens beste. Saksøkte har etter beste evne forsøkt å finne gode løsninger med saksøker på for eksempel reklamasjonssakene, men saksøker har avfeid saksøktes krav og forslag til løsninger.
Saksøktes påstand
Retten mener at Hunsbedt Rør AS ikke har krav på betaling for deler av sine annonsekostnader de siste årene.
Det foreligger ingen skriftlig avtale om annonsestøtte. Spørsmålet om det er inngått muntlig avtale mellom partene beror på om FJ Klima Norge AS har opptrådt på en slik måte at Hunsbedt Rør AS har fått rimelig grunn til å tro at bindende avtale ble inngått, jf. bl.a. HR-2017-971-A med videre henvisninger. Det er de berettigede forventningene som beskyttes. Hvorvidt man hadde berettigede forventninger vurderes helt konkret, og enighet om viktige avtalepunkter tillegges stor betydning i denne vurderingen. Dersom det ikke foreligger enighet om vesentlige forhold, skal det atskillig mer til før en part kan påberope seg at avtale er inngått, jf. HR-2017-971-A premiss 45.
Etter en samlet vurdering mener retten at Hunsbedt Rør AS ikke hadde rimelig grunn til å tro at FJ Klima Norge AS hadde forpliktet seg til å dekke annonseringskostnader.
Retten viser for det første til at FJ Klima Norge AS ikke har opptrådt på en måte som kunne gi Hunsbedt Rør AS berettigede forventninger om at bindende avtale var inngått. Det vises i den forbindelse til vitneforklaringen til John Rustad om at han informerte Hunsbedt Rør AS om muligheten for annonsestøtte, men at han gjorde det klart at dette måtte avklares og godkjennes i forkant. Hans forklaring på dette punktet underbygges etter rettens syn av den skriftlige e-postkorrespondansen som er fremlagt i saken. Dette klare forbeholdet om forhåndsavklaring og godkjenning taler mot at partene har inngått bindende avtale.
At FJ Klima Norge AS engasjerte, godkjente og betalte for design av en annonse hos byrået BeWebbed er etter rettens syn heller ikke egnet til å gi Hunsbedt Rør AS berettigede forventninger om at FJ Klima Norge AS også ville dekke deler av annonseringskostnadene ved innrykk i lokalavis eller liknende. Bistand til annonsedesign ble forhåndsavklart og godkjent av FJ Klima Norge AS til forskjell fra situasjonen som gjelder kostnader ved innrykk i lokalaviser gjennom årene.
Den fremlagte e-postkorrespondansen viser videre at partene ikke var enige om vesentlige avtalepunkter som f. eks. annonseringsomfang, størrelsen på støtten, faktureringsbetingelser eller liknende. Tvert imot ba Hunsbedt Rør AS stadig om tilbakemelding på slike sentrale punkter. Siden det gjenstod såpass sentrale og uavklarte punkter, kunne Hunsbedt Rør AS etter rettens syn ikke ha noen berettiget forventning om at avtale om annonsestøtte var kommet i stand.
Retten kan heller ikke tiltre saksøktes anførsel om at avtale må anses inngått på grunn av saksøkers passivitet. FJ Klima Norge AS har ikke gitt noe annet løfte enn at de vil komme tilbake til spørsmål om de i det hele tatt ville bidra med annonsestøtte. At man har forholdt seg passiv etter dette kan etter rettens syn ikke gi Hunsbedt Rør AS rimelig grunn til å tro at FJ Klima Norge AS forpliktet seg med bindende virkning til å dekke deler av annonsekostnadene.
Hunsbedt Rør AS har dermed ikke et motkrav tilknyttet annonseringsstøtte som kan benyttes til motregning i restsummen på saksøkers utestående faktura.
Retten mener videre at Hunsbedt Rør AS ikke har noen motkrav knyttet til reklamasjoner eller annet som kan benyttes til motregning i restsummen på saksøkers utestående fakturaer.
Ved vurderingen av reklamasjonssakene har retten tatt utgangspunkt i at saken gjelder avtale mellom to profesjonelle parter. Kjøpslovens regler gjelder bare dersom ikke annet følger av partenes avtale, jf. kjøpsloven § 3. Retten mener partene har avtalt avvikende reklamasjonsregler gjennom FJ Klima Norge AS sine salgs- og leveringsbetingelser som var gjeldende fra september 2016.
Avtaler mellom profesjonelle aktører skal som den klare hovedregel tolkes objektivt. Det vil si at kontraktens ordlyd tillegges stor vekt. Det innebærer ikke at kontraktsbestemmelsene utelukkende skal tolkes ut fra hva en naturlig språklig forståelse av bestemmelsen tilsies, men må også leses i lys av de formål bestemmelsene skal ivareta og andre reelle hensyn.
Det fremgår av salgs- og leveringsbetingelsene at:
«Reklamasjonsretten gjelder for feil eller mangler på tjenester eller varer som kan tilbakeføres til utførelse eller produksjon eller varen. Reklamasjonsretten gjelder også om varen ikke tåler den driftsbelastning varen er konstruert å virke under, eller om varen mangler vesentlig egenskap i forhold til varens spesifikasjoner. Reklamasjonsansvaret er begrenset til FJ Klima Norges leveranse. For reklamasjoner på varer eller deler som er videresolgt fra FJ Klima Norges kunde, dekkes materialkostnader for defekte komponenter.»
og
«Følgeskader eller tredjemanns interesser dekkes ikke av reklamasjon. Arbeider, transport og opphold i forbindelse med reklamasjonsarbeider dekkes ikke.(...)»
Ordlyden tilsier at FJ Klima Norge AS sitt reklamasjonsansvar er mer begrenset enn det som følger av de alminnelige reklamasjonsreglene i kjøpsloven. En slik forståelse er også naturlig sett i lys av at marginen ved salg fra leverandør til proff aktør er langt mindre enn marginen ved salg fra proff aktør til sluttkunde. Det er mest sannsynlig priset inn et risikotillegg for bl.a. større grad av reklamasjonshåndtering i siste salgsledd sammenlignet med første salgsledd.
Retten kan ikke se at de avtalte reklamasjonsreglene medfører at FJ Klima Norge AS må holdes ansvarlig for kostnader ved totalt åtte varmepumper i forbindelse med ombytting av fire støyende varmepumper.
Støyen skyldtes et bevisst valg fra leverandør om hastighet på vifte/propell, og ikke en feil som kunne tilbakeføres til utførelse eller produksjon av varen. Det er ikke sannsynliggjort at støyen overskred det som fremgikk av varens spesifikasjoner på salgstidspunktet. At produsenten senere erkjente at støyen ble høyere enn det som var akseptabelt for brukerne og derfor aksepterte kortbytte/ omprogrammering av varmepumpen, endrer ikke dette. Uansett ville et eventuelt reklamasjonsansvar bare omfattet «materialkostnader for defekte komponenter», og FJ Klima Norge AS tilbudte seg omprogrammering/ kortbytte før Hunsbedt Rør AS bestemte seg for å ombytte varmepumpene med nyere modell. Det er ikke sannsynliggjort at behovet for ombytting var så pressende at man ikke kunne gjøre et forsøk med omprogrammering/ kortbytte først. Retten ser det slik at Hunsbedt Rør AS i alle tilfeller har avslått et utbedringsforsøk som de etter rettens syn pliktet å godta.
Hunsbedt Rør AS har etter dette ikke sannsynliggjort et motkrav tilknyttet reklamasjon for ombytting av støyende varmepumper som kan benyttes til motregning.
Retten kan heller ikke se at FJ Klima Norge AS må holdes ansvarlig for rust på pulverlakkerte markstativ og veggfester.
Saksøkte har ikke dokumentert reklamasjoner for rustproblematikk som samsvarer med det fremsatte kravet. Hunsbedt Rør AS har krevd kostnader med totalt 148 pulverlakkerte veggfester og 62 markstativ som ble bestilt fra FJ Klima Norge AS samt kostnader ved forlik med sluttkunde i Sarons Dal. Det er ikke dokumentert eller sannsynliggjort noen reklamasjoner fra sluttkunder på rustproblematikk utover en e-postkorrespondanse om reklamasjonssak mellom sluttkunde i Sarons Dal og Hunsbedt Rør AS i slutten av mars 2021. I dialogen viser Hunsbedt Rør AS til «runde vi hadde for en tid tilbake ang de rusta pulverlakerte veggfestene som ikke er 2 år enda» og videre «vet du klagde på de rett etter de var montert også jeg sendte den gang mail til leverandøren men da var de lite rust på da». Retten forstår dette slik at sluttkunde mest sannsynlig reklamerte første gang på et mye tidligere tidspunkt og ble avvist, og at sluttkunden deretter igjen fremsatte ny reklamasjon på et senere tidspunkt da rustangrepet hadde forverret seg. Det er ikke dokumentert hvor raskt Hunsbedt Rør AS videreformidlet disse reklamasjonene til FJ Klima Norge AS utover e-posten av 5. mai 2021, dvs. omtrent halvannen måned senere. Dette ville i så fall vært altfor sent. E-posten gir likevel inntrykk av at teamet har vært oppe mellom partene på et tidligere tidspunkt, men hvor mye tidligere er usikkert. Retten stiller derfor spørsmål ved om en eventuell reklamasjon uansett er tapt fordi den er fremsatt for sent.
Retten går ikke nærmere inn på spørsmål om reklamasjonsfristen er overholdt fordi Hunsbedt Rør AS uansett ikke har sannsynliggjort at rusten på stativene eller festene som ble montert hos kunden i Sarons Dal skyldes feil/mangler ved festene eller stativene som kan tilbakeføres til utførelse eller produksjon av varen, eller at festene/stativene mangler en vesentlig egenskap i forhold til varens spesifikasjoner.
Retten har bare sett et utvalg nærbilder som viser noen mindre og større rustangrep på veggfester og stativ som ble montert hos kunden i Sarons Dal, men det er ikke opplyst når bildene ble tatt eller hvilke forhold veggfestene har blitt utsatt for etter levering fra FJ Klima Norge AS til Hunsbedt Rør AS. Det er ikke sannsynliggjort at festene ikke samsvarer med produktspesifikasjon eller liknende. I produktkatalogen er det ikke opplyst noe utover at disse er lakkerte og at markstativet er for utedel. Det er videre tale om de rimeligste veggfestene i katalogen.
Den etterfølgende vitneforklaringen fra kunden i Sarons Dal om at festene/stativene rustet mye fortere enn eldre fester/stativer er ikke tilstrekkelig for å sannsynliggjøre en relevant mangel ved festene/stativene. Det er ikke fremlagt noen bilder eller annen dokumentasjon som underbygger denne påstanden. Som nevnt er det heller ikke dokumentert reklamasjon over fester/stativer andre steder som kunne underbygget at det var tale om en generell produktfeil som FJ Klima Norge AS må bære ansvaret for. Tvert imot forklarte partsrepresentant fra FJ Klima Norge AS at det var totalt 1005 veggfester i det aktuelle varepartiet hvorav 148 ble levert til Hunsbedt Rør AS, og at det ikke er registrert noen andre reklamasjoner på veggfester fra samme vareparti.
Hunsbedt Rør AS har etter dette ikke sannsynliggjort et motkrav tilknyttet reklamasjon for rust på fester/stativer som kan benyttes til motregning.
Retten kan videre ikke se at Hunsbedt Rør AS har sannsynliggjort motkrav knyttet til skadete varmepumper. Ved vurderingen har retten tatt utgangspunkt i salgs- og leveringsbetingelsene, hvor det fremgår at «FJ Klima Norges leveringsbetingelser er Ex Works» og at «Varen sendes for kundens regning og risiko».
Ordlyden tilsier at risikoen går over på Hunsbedt Rør AS idet varene forlater lageret, dvs. at kunden har risikoen ved frakt fra selgers lager til avtalt leveringssted. Hunsbedt Rør AS har ikke sannsynliggjort at skaden på varmepumpene oppstod før risikoens overgang. Det fremstår for retten som minst like sannsynlig at varene ble skadet under transport til leveringssted eller etter tilkomst på leveringssted. Tvilsrisikoen må slå utover Hunsbedt Rør AS.
Hunsbedt Rør AS har videre på ingen måte dokumentert eller sannsynliggjort motkrav tilknyttet ombytting av varmepumpe hos Kvinesdal kommune. Retten har ikke sett eller hørt om reklamasjon fra sluttkunde, varsel om reklamasjon fra Hunsbedt Rør AS til FJ Klima Norge AS, utlegg ved ombytting eller liknende. Hunsbedt sin partsforklaring er ikke alene tilstrekkelig for å sannsynliggjøre motkravet.
Endelig kan retten ikke se at Hunsbedt Rør AS har sannsynliggjort noe motkrav på ytterligere kreditering for tilbakelevering av Daikin varmepumper. Det er tilbakelevert og kreditert en varmepumpe, mens den andre fremdeles står hos Hunsbedt Rør AS. FJ Klima Norge AS har tidligere opplyst at Hunsbedt Rør AS vil få kreditert varmepumpen dersom denne returneres, men Hunsbedt Rør AS har ikke besørget tilbakelevering fordi de mener at FJ Klima Norge AS er ansvarlig for å hente denne. Det er ikke pekt på faktisk eller rettslig grunnlag som underbygger at FJ Klima Norge AS er forpliktet til å avhente varmepumpen selv.
Oppsummert mener retten at Hunsbedt Rør AS ikke har sannsynliggjort noen av de anførte motkravene. Disse kan derfor heller ikke benyttes til motregning i restsum på FJ Klima Norge AS sin utestående faktura. FJ Klima Norge AS har dermed krav på full betaling av utestående faktura (etter fradrag fra kreditnota 91543), med tillegg av forsinkelsesrenter fra forfall til betaling skjer. Fakturaen forfalt til betaling 21. mai 2021. Etter forfall har saksøkte foretatt to delbetalinger, slik at hovedstolen for beregning av forsinkelsesrenter reduseres tilsvarende fra dato for disse innbetalingene.
Saksøker har vunnet saken og har dermed som hovedregel krav på å få dekket sine rimelige og nødvendige saksomkostninger, jf. tvisteloven § 20-2 og § 20-5.
Advokat Undheim har fremlagt sakskostnadsoppgave som beløper seg til totalt 131 612, 50 kroner eksklusive merverdiavgift/ 164 515,63 kroner inklusive merverdiavgift. Kravet er fordelt på 6,5 arbeidstimer frem til inngivelse av stevning, 42,5 arbeidstimer fra stevning frem til hovedforhandling, og 10 arbeidstimer under hovedforhandling og etterarbeid. Det er benyttet en timesats på 2 250 kroner eksklusive merverdiavgift. Saksøkte har ikke hatt innvendinger mot kravet.
Etter en samlet vurdering mener retten at sakskostnadene har vært rimelige og nødvendige. Sakskostnadskravet eksklusive merverdiavgift utgjør riktignok rundt halvparten av opprinnelig tvistesum, men sett i lys av at motparten fremsatte flere motkrav som måtte behandles, at det ble avholdt rettsmekling og at motparten foranlediget prosessuell tvist om valg av prosessform, mener retten at de pådratte kostnadene likevel må anses som nødvendige og rimelige.
Retten har vurdert, men kan ikke se at det er grunnlag for å frita Hunsbedt Rør AS fra sakskostnadsansvaret, jf. tvisteloven § 20-2 tredje ledd og § 20-4.
Retten legger til grunn at FJ Klima Norge AS har fradragsrett på inngående merverdiavgift på sakskostnadene fordi de gjelder inndriving av utestående faktura i virksomheten, jf. merverdiavgiftsloven § 8-1. Sakskostnader tilkjennes derfor uten merverdiavgift.
I tillegg kommer rettens gebyr for behandling av saken som for tiden utgjør 6 115 kroner. Samlet utgjør sakskostnadskravet dermed 137 727,5 kroner.
DOMSSLUTNING
Det er ubestridt at FJ Klima Norge AS sin utstedte faktura er rettmessig. Spørsmålet for retten er om saksøkte Hunsbedt Rør AS har motkrav som kan benyttes til motregning i utestående restsum på fakturaen.
Det er saksøkte som har bevisbyrden for motkravene. Ved den nærmere bevisvurderingen legger retten stor vekt på tidsnære bevis. Opplysninger som fremkommer i etterfølgende dokumenter, parts- og vitneforklaringer og som endrer det bildet som tidsnære bevis gir, vil som regel ha begrenset beviskraft, jf. bl.a. Rt-1995-821 og HR-2022-390-A avsnitt 55.
Retten mener at Hunsbedt Rør AS ikke har krav på betaling for deler av sine annonsekostnader de siste årene.
Det foreligger ingen skriftlig avtale om annonsestøtte. Spørsmålet om det er inngått muntlig avtale mellom partene beror på om FJ Klima Norge AS har opptrådt på en slik måte at Hunsbedt Rør AS har fått rimelig grunn til å tro at bindende avtale ble inngått, jf. bl.a. HR-2017-971-A med videre henvisninger. Det er de berettigede forventningene som beskyttes. Hvorvidt man hadde berettigede forventninger vurderes helt konkret, og enighet om viktige avtalepunkter tillegges stor betydning i denne vurderingen. Dersom det ikke foreligger enighet om vesentlige forhold, skal det atskillig mer til før en part kan påberope seg at avtale er inngått, jf. HR-2017-971-A premiss 45.
Etter en samlet vurdering mener retten at Hunsbedt Rør AS ikke hadde rimelig grunn til å tro at FJ Klima Norge AS hadde forpliktet seg til å dekke annonseringskostnader.
Retten viser for det første til at FJ Klima Norge AS ikke har opptrådt på en måte som kunne gi Hunsbedt Rør AS berettigede forventninger om at bindende avtale var inngått. Det vises i den forbindelse til vitneforklaringen til John Rustad om at han informerte Hunsbedt Rør AS om muligheten for annonsestøtte, men at han gjorde det klart at dette måtte avklares og godkjennes i forkant. Hans forklaring på dette punktet underbygges etter rettens syn av den skriftlige e-postkorrespondansen som er fremlagt i saken. Dette klare forbeholdet om forhåndsavklaring og godkjenning taler mot at partene har inngått bindende avtale.
At FJ Klima Norge AS engasjerte, godkjente og betalte for design av en annonse hos byrået BeWebbed er etter rettens syn heller ikke egnet til å gi Hunsbedt Rør AS berettigede forventninger om at FJ Klima Norge AS også ville dekke deler av annonseringskostnadene ved innrykk i lokalavis eller liknende. Bistand til annonsedesign ble forhåndsavklart og godkjent av FJ Klima Norge AS til forskjell fra situasjonen som gjelder kostnader ved innrykk i lokalaviser gjennom årene.
Den fremlagte e-postkorrespondansen viser videre at partene ikke var enige om vesentlige avtalepunkter som f. eks. annonseringsomfang, størrelsen på støtten, faktureringsbetingelser eller liknende. Tvert imot ba Hunsbedt Rør AS stadig om tilbakemelding på slike sentrale punkter. Siden det gjenstod såpass sentrale og uavklarte punkter, kunne Hunsbedt Rør AS etter rettens syn ikke ha noen berettiget forventning om at avtale om annonsestøtte var kommet i stand.
Retten kan heller ikke tiltre saksøktes anførsel om at avtale må anses inngått på grunn av saksøkers passivitet. FJ Klima Norge AS har ikke gitt noe annet løfte enn at de vil komme tilbake til spørsmål om de i det hele tatt ville bidra med annonsestøtte. At man har forholdt seg passiv etter dette kan etter rettens syn ikke gi Hunsbedt Rør AS rimelig grunn til å tro at FJ Klima Norge AS forpliktet seg med bindende virkning til å dekke deler av annonsekostnadene.
Hunsbedt Rør AS har dermed ikke et motkrav tilknyttet annonseringsstøtte som kan benyttes til motregning i restsummen på saksøkers utestående faktura.
Retten mener videre at Hunsbedt Rør AS ikke har noen motkrav knyttet til reklamasjoner eller annet som kan benyttes til motregning i restsummen på saksøkers utestående fakturaer.
Ved vurderingen av reklamasjonssakene har retten tatt utgangspunkt i at saken gjelder avtale mellom to profesjonelle parter. Kjøpslovens regler gjelder bare dersom ikke annet følger av partenes avtale, jf. kjøpsloven § 3. Retten mener partene har avtalt avvikende reklamasjonsregler gjennom FJ Klima Norge AS sine salgs- og leveringsbetingelser som var gjeldende fra september 2016.
Avtaler mellom profesjonelle aktører skal som den klare hovedregel tolkes objektivt. Det vil si at kontraktens ordlyd tillegges stor vekt. Det innebærer ikke at kontraktsbestemmelsene utelukkende skal tolkes ut fra hva en naturlig språklig forståelse av bestemmelsen tilsies, men må også leses i lys av de formål bestemmelsene skal ivareta og andre reelle hensyn.
Det fremgår av salgs- og leveringsbetingelsene at:
«Reklamasjonsretten gjelder for feil eller mangler på tjenester eller varer som kan tilbakeføres til utførelse eller produksjon eller varen. Reklamasjonsretten gjelder også om varen ikke tåler den driftsbelastning varen er konstruert å virke under, eller om varen mangler vesentlig egenskap i forhold til varens spesifikasjoner. Reklamasjonsansvaret er begrenset til FJ Klima Norges leveranse. For reklamasjoner på varer eller deler som er videresolgt fra FJ Klima Norges kunde, dekkes materialkostnader for defekte komponenter.»
og
«Følgeskader eller tredjemanns interesser dekkes ikke av reklamasjon. Arbeider, transport og opphold i forbindelse med reklamasjonsarbeider dekkes ikke.(...)»
Ordlyden tilsier at FJ Klima Norge AS sitt reklamasjonsansvar er mer begrenset enn det som følger av de alminnelige reklamasjonsreglene i kjøpsloven. En slik forståelse er også naturlig sett i lys av at marginen ved salg fra leverandør til proff aktør er langt mindre enn marginen ved salg fra proff aktør til sluttkunde. Det er mest sannsynlig priset inn et risikotillegg for bl.a. større grad av reklamasjonshåndtering i siste salgsledd sammenlignet med første salgsledd.
Retten kan ikke se at de avtalte reklamasjonsreglene medfører at FJ Klima Norge AS må holdes ansvarlig for kostnader ved totalt åtte varmepumper i forbindelse med ombytting av fire støyende varmepumper.
Støyen skyldtes et bevisst valg fra leverandør om hastighet på vifte/propell, og ikke en feil som kunne tilbakeføres til utførelse eller produksjon av varen. Det er ikke sannsynliggjort at støyen overskred det som fremgikk av varens spesifikasjoner på salgstidspunktet. At produsenten senere erkjente at støyen ble høyere enn det som var akseptabelt for brukerne og derfor aksepterte kortbytte/ omprogrammering av varmepumpen, endrer ikke dette. Uansett ville et eventuelt reklamasjonsansvar bare omfattet «materialkostnader for defekte komponenter», og FJ Klima Norge AS tilbudte seg omprogrammering/ kortbytte før Hunsbedt Rør AS bestemte seg for å ombytte varmepumpene med nyere modell. Det er ikke sannsynliggjort at behovet for ombytting var så pressende at man ikke kunne gjøre et forsøk med omprogrammering/ kortbytte først. Retten ser det slik at Hunsbedt Rør AS i alle tilfeller har avslått et utbedringsforsøk som de etter rettens syn pliktet å godta.
Hunsbedt Rør AS har etter dette ikke sannsynliggjort et motkrav tilknyttet reklamasjon for ombytting av støyende varmepumper som kan benyttes til motregning.
Retten kan heller ikke se at FJ Klima Norge AS må holdes ansvarlig for rust på pulverlakkerte markstativ og veggfester.
Saksøkte har ikke dokumentert reklamasjoner for rustproblematikk som samsvarer med det fremsatte kravet. Hunsbedt Rør AS har krevd kostnader med totalt 148 pulverlakkerte veggfester og 62 markstativ som ble bestilt fra FJ Klima Norge AS samt kostnader ved forlik med sluttkunde i Sarons Dal. Det er ikke dokumentert eller sannsynliggjort noen reklamasjoner fra sluttkunder på rustproblematikk utover en e-postkorrespondanse om reklamasjonssak mellom sluttkunde i Sarons Dal og Hunsbedt Rør AS i slutten av mars 2021. I dialogen viser Hunsbedt Rør AS til «runde vi hadde for en tid tilbake ang de rusta pulverlakerte veggfestene som ikke er 2 år enda» og videre «vet du klagde på de rett etter de var montert også jeg sendte den gang mail til leverandøren men da var de lite rust på da». Retten forstår dette slik at sluttkunde mest sannsynlig reklamerte første gang på et mye tidligere tidspunkt og ble avvist, og at sluttkunden deretter igjen fremsatte ny reklamasjon på et senere tidspunkt da rustangrepet hadde forverret seg. Det er ikke dokumentert hvor raskt Hunsbedt Rør AS videreformidlet disse reklamasjonene til FJ Klima Norge AS utover e-posten av 5. mai 2021, dvs. omtrent halvannen måned senere. Dette ville i så fall vært altfor sent. E-posten gir likevel inntrykk av at teamet har vært oppe mellom partene på et tidligere tidspunkt, men hvor mye tidligere er usikkert. Retten stiller derfor spørsmål ved om en eventuell reklamasjon uansett er tapt fordi den er fremsatt for sent.
Retten går ikke nærmere inn på spørsmål om reklamasjonsfristen er overholdt fordi Hunsbedt Rør AS uansett ikke har sannsynliggjort at rusten på stativene eller festene som ble montert hos kunden i Sarons Dal skyldes feil/mangler ved festene eller stativene som kan tilbakeføres til utførelse eller produksjon av varen, eller at festene/stativene mangler en vesentlig egenskap i forhold til varens spesifikasjoner.
Retten har bare sett et utvalg nærbilder som viser noen mindre og større rustangrep på veggfester og stativ som ble montert hos kunden i Sarons Dal, men det er ikke opplyst når bildene ble tatt eller hvilke forhold veggfestene har blitt utsatt for etter levering fra FJ Klima Norge AS til Hunsbedt Rør AS. Det er ikke sannsynliggjort at festene ikke samsvarer med produktspesifikasjon eller liknende. I produktkatalogen er det ikke opplyst noe utover at disse er lakkerte og at markstativet er for utedel. Det er videre tale om de rimeligste veggfestene i katalogen.
Den etterfølgende vitneforklaringen fra kunden i Sarons Dal om at festene/stativene rustet mye fortere enn eldre fester/stativer er ikke tilstrekkelig for å sannsynliggjøre en relevant mangel ved festene/stativene. Det er ikke fremlagt noen bilder eller annen dokumentasjon som underbygger denne påstanden. Som nevnt er det heller ikke dokumentert reklamasjon over fester/stativer andre steder som kunne underbygget at det var tale om en generell produktfeil som FJ Klima Norge AS må bære ansvaret for. Tvert imot forklarte partsrepresentant fra FJ Klima Norge AS at det var totalt 1005 veggfester i det aktuelle varepartiet hvorav 148 ble levert til Hunsbedt Rør AS, og at det ikke er registrert noen andre reklamasjoner på veggfester fra samme vareparti.
Hunsbedt Rør AS har etter dette ikke sannsynliggjort et motkrav tilknyttet reklamasjon for rust på fester/stativer som kan benyttes til motregning.
Retten kan videre ikke se at Hunsbedt Rør AS har sannsynliggjort motkrav knyttet til skadete varmepumper. Ved vurderingen har retten tatt utgangspunkt i salgs- og leveringsbetingelsene, hvor det fremgår at «FJ Klima Norges leveringsbetingelser er Ex Works» og at «Varen sendes for kundens regning og risiko».
Ordlyden tilsier at risikoen går over på Hunsbedt Rør AS idet varene forlater lageret, dvs. at kunden har risikoen ved frakt fra selgers lager til avtalt leveringssted. Hunsbedt Rør AS har ikke sannsynliggjort at skaden på varmepumpene oppstod før risikoens overgang. Det fremstår for retten som minst like sannsynlig at varene ble skadet under transport til leveringssted eller etter tilkomst på leveringssted. Tvilsrisikoen må slå utover Hunsbedt Rør AS.
Hunsbedt Rør AS har videre på ingen måte dokumentert eller sannsynliggjort motkrav tilknyttet ombytting av varmepumpe hos Kvinesdal kommune. Retten har ikke sett eller hørt om reklamasjon fra sluttkunde, varsel om reklamasjon fra Hunsbedt Rør AS til FJ Klima Norge AS, utlegg ved ombytting eller liknende. Hunsbedt sin partsforklaring er ikke alene tilstrekkelig for å sannsynliggjøre motkravet.
Endelig kan retten ikke se at Hunsbedt Rør AS har sannsynliggjort noe motkrav på ytterligere kreditering for tilbakelevering av Daikin varmepumper. Det er tilbakelevert og kreditert en varmepumpe, mens den andre fremdeles står hos Hunsbedt Rør AS. FJ Klima Norge AS har tidligere opplyst at Hunsbedt Rør AS vil få kreditert varmepumpen dersom denne returneres, men Hunsbedt Rør AS har ikke besørget tilbakelevering fordi de mener at FJ Klima Norge AS er ansvarlig for å hente denne. Det er ikke pekt på faktisk eller rettslig grunnlag som underbygger at FJ Klima Norge AS er forpliktet til å avhente varmepumpen selv.
Oppsummert mener retten at Hunsbedt Rør AS ikke har sannsynliggjort noen av de anførte motkravene. Disse kan derfor heller ikke benyttes til motregning i restsum på FJ Klima Norge AS sin utestående faktura. FJ Klima Norge AS har dermed krav på full betaling av utestående faktura (etter fradrag fra kreditnota 91543), med tillegg av forsinkelsesrenter fra forfall til betaling skjer. Fakturaen forfalt til betaling 21. mai 2021. Etter forfall har saksøkte foretatt to delbetalinger, slik at hovedstolen for beregning av forsinkelsesrenter reduseres tilsvarende fra dato for disse innbetalingene.
Saksøker har vunnet saken og har dermed som hovedregel krav på å få dekket sine rimelige og nødvendige saksomkostninger, jf. tvisteloven § 20-2 og § 20-5.
Advokat Undheim har fremlagt sakskostnadsoppgave som beløper seg til totalt 131 612, 50 kroner eksklusive merverdiavgift/ 164 515,63 kroner inklusive merverdiavgift. Kravet er fordelt på 6,5 arbeidstimer frem til inngivelse av stevning, 42,5 arbeidstimer fra stevning frem til hovedforhandling, og 10 arbeidstimer under hovedforhandling og etterarbeid. Det er benyttet en timesats på 2 250 kroner eksklusive merverdiavgift. Saksøkte har ikke hatt innvendinger mot kravet.
Etter en samlet vurdering mener retten at sakskostnadene har vært rimelige og nødvendige. Sakskostnadskravet eksklusive merverdiavgift utgjør riktignok rundt halvparten av opprinnelig tvistesum, men sett i lys av at motparten fremsatte flere motkrav som måtte behandles, at det ble avholdt rettsmekling og at motparten foranlediget prosessuell tvist om valg av prosessform, mener retten at de pådratte kostnadene likevel må anses som nødvendige og rimelige.
Retten har vurdert, men kan ikke se at det er grunnlag for å frita Hunsbedt Rør AS fra sakskostnadsansvaret, jf. tvisteloven § 20-2 tredje ledd og § 20-4.
Retten legger til grunn at FJ Klima Norge AS har fradragsrett på inngående merverdiavgift på sakskostnadene fordi de gjelder inndriving av utestående faktura i virksomheten, jf. merverdiavgiftsloven § 8-1. Sakskostnader tilkjennes derfor uten merverdiavgift.
I tillegg kommer rettens gebyr for behandling av saken som for tiden utgjør 6 115 kroner. Samlet utgjør sakskostnadskravet dermed 137 727,5 kroner.
DOMSSLUTNING