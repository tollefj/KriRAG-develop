A eier eiendommen [gnr. 01] bnr. 148, [adresse], i Bergen kommune. Eiendommen har et samlet areal på 3 229 m2, og består av 3 bygninger og en fjellhall.
A leier ut eiendomsmassen og fjellhallen til Stiftelsen Klubbhuset, som igjen leier ut til Motorsykkelklubben Renegades. Renegades ble i 2011 til Hells Angels klubb i Bergen, slik at leieforholdet siden den gang er med sistnevnte motorsykkelklubb.
[adresse] ble første gang forsikret privat hos IF skadeforsikring NUF (IF) den 14 desember 2010. Forsikringstaker var A og C. Forsikringssum var NOK 5.963.600,–. Ved fornyelse ble forsikringen overført til A alene den 13. desember 2011, og forsikringssum ble endret til NOK 6.376.000,–. Ved siste fornyelse 16. oktober 2019 var forsikringssummen økt til NOK 8.761.568,–.
I brev av 29. oktober 2019, varslet IF at forsikringen for lokalet ville bli sagt opp med virkning fra 21.01.2020. Oppsigelsen ble begrunnet i selskapets policy om ikke å gi forsikringstilbud til MC klubber som er tilknyttet det såkalte «1% MC-miljøet».
A motsatte seg at IF kunne si opp forsikringsavtalen med denne begrunnelsen. Han klaget selskapet inn for Finansklagenemnda, med krav om at selskapets oppsigelse ikke kunne gjennomføres. Finansklagenemnda traff avgjørelse 16. desember 2020 (FinKN-2020-950), der nemnda kom til at forsikringen må videreføres. Av avgjørelsen fremgår at Finansklagenemnda ikke fant at det foreligger «særlige grunner som gjør det rimelig å avbryte forsikringsforholdet», jf. forsikringsavtaleloven § 3-5, andre ledd.
Ved brev 5. januar 2021 informerte IF A om at selskapet ikke ville rette seg etter
Finansklagenemnda sin avgjørelse. Finansklagenemnda sendte etter dette den 10. januar 2021 brev til A med orientering om ny søksmålsfrist, som ble satt 3 år frem i tid til januar 2024.
I stevning til Hordaland tingrett datert 28.09.2022, fremmet advokat Sebastian Fohlin Apelseth på As vegne søksmål med krav om at IF sin oppsigelse av forsikringsavtalen kjennes ugyldig. I tilsvar datert 13.10.2022 bestred IF ved advokat Nora Lund Lefdal at oppsigelsen av forsikringsavtalen var ugyldig. Partene og retten avholdt 21. oktober 2022 planmøte der muligheten for skriftlig behandling av saken etter tvisteloven § 9-9, andre ledd, ble diskutert. Det ble enighet om dette i etterfølgende korrespondanse, og retten traff 10.11.2022 beslutning om at saken behandles skriftlig i tråd med § 9-9, andre ledd. Partene innga sine avsluttende skriftlige innlegg henholdsvis 30.11.2022 og 09.12.2022.
På vegne av A legger advokat Fohlin Apelseth ned slik påstand:
Retten må ta stilling til om det foreligger særlige grunner som gjør det rimelig at IF avbryter forsikringsforholdet, jf. fal. § 3-5. Det er IF Skadeforsikring som har bevisbyrden for at vilkårene for avslutning er oppfylt.
Det er korrekt at det forsikrede objektet benyttes av Hells Angels Bergen. Men dette medfører verken økt skaderisiko eller at det er fare for hvitvasking. Avbrytelsen av forsikringsforholdet synes hovedsakelig motivert ut fra ønsket om å kutte ut avtaler der det eksisterer en tilknytning til Hells Angels.
De bilag som er lagt frem av IF Skadeforsikring påviser ikke en økt brannrisiko som følge av at Helles Angels bruker [adresse] i Bergen.
Bilagene omhandler i all hovedsak 1%-klubber internasjonalt og på Østlandet og deres befatning med våpen og narkotika. Dette kan ikke overføres til lokalene i [adresse] eller til vestlandet for øvrig. Bombeangrepet i Drammen i 1997 er det eneste skadetilfellet det er vist til, og det er uansett ikke relevant for lokalene det her er snakk om.
Den omtvistede forsikringsavtalen har ikke kommet til anvendelse på noe tidspunkt.
Faktum i saken gir ikke holdepunkter for å hevde en økt risiko for skade på noe tidspunkt under eller forut for avtaleinngåelsen. Det foreligger således ingen særlig grunn som gjør det rimelig å avbryte forsikringsforholdet.
I tilsvaret viser IF til straffeprosessloven § 222 e og straffeloven § 199, som åpner for forbud mot sammenslutninger der det er nødvendig for å forebygge alvorlig kriminalitet, samt ilegge straffesanksjoner mot de som bidrar til aktivitet i de samme kriminelle sammenslutningene. Hells Angels Bergen ikke er ilagt noe slikt forbud. Heller ingen av klubbens medlemmer ilagt straff for sin aktivitet i klubben, noe som tilsier at det var urimelig at IF avbrøt forsikringsforholdet.
Klubben er en lovlig sammenslutning, registrert i Brønnøysundregistrene, jf. bilag 6 til IF sitt prosesskrift av 29.11.2022.
A bestrider at det er fare for klubben vil bidra til hvitvasking gjennom den aktuelle brannforsikringsavtalen. Eiendommen har siden desember 2010 hatt forsikringen i IF. Forsikringspremien er betalt men avtalen har aldri kommet til anvendelse.
Det er svært vanskelig å se et potensiale for hvitvasking, da det etter lov om naturskadeforsikring kun skal skje en eventuell dekning av kostnaden ved faktisk skade. IF sin henvisning til FinKN-2021-1082, FinKN-2018-363 og FinKN-2018-364 er forfeilet siden avgjørelsene ikke omhandler forsikringsavtaler men kundeforhold til banker der kundene foretar (hyppige) transaksjoner. Dette er ikke tilfellet ved en brannforsikring. Heller ikke henvisningen til LB-2017-52429 har overføringsverdi til vår sak.
Gjennom sakene behandlet i FinKN-2022-186 og 187, er det etablert praksis for at forsikringsselskapet ikke når frem i slike saker når argumentasjonen er knyttet til økt skaderisiko og økt risiko for brudd på hvitvaskingsregelverket.
Det stemmer at eiendommen på tidspunkt for avtaleinngåelsen ble benyttet av Renegades, som siden byttet navn til Hells Angels MC Bergen (org.nr. 958 041 462). Men dette påvirker ikke risikobildet i særlig grad. Avtalen er heller ikke av andre grunner urimelig slik at avtaleloven § 36 kommer til anvendelse.
Da det ikke er grunnlag for å si at klubben driver kriminell virksomhet, vil heller ikke forsikringsavtalen stride mot ærbarhet.
På vegne av IF Skadeforsikring NUF legger advokat Nora Lund Lefdal ned slik påstand:
IF gjør gjeldende at reell eier av eiendommen er Hells Angels MC Bergen. Det vises til at både B og A var sentrale medlemmer av Renegades MC da eiendommen ble kjøpt. Lokalene har vært benyttet av klubben (Renegades MC og senere Hells Angels MC Bergen) i hele perioden fra 1996 til d.d. Videre er kontonummer tilknyttet forsikringsavtalen av [adresse] er disponert av Hells Angels MC Bergen.
Hells Angels må anses å være et brorskap som definerer seg selv som lovløs og utenfor samfunnet, og omtales derfor av Kripos som «1 % MC klubb». Klubbene har en stor andel straffedømte medlemmer, i 2012 har Kripos analyse vist at 71 % var straffedømte. Forholdene må anses å være de same nå.
Med økende fokus på hvitvasking og samfunnsansvar de senere år, har IF innført som generell regel for kundeaksept (policy) at selskapet ikke aksepterer kunder som er engasjert i kriminell virksomhet, herunder 1 % MC klubbene.
IFs unnlatelse av å fornye forsikringen er saklig i henhold til § 3-5 da det foreligger «særlige grunner som gjør det rimelig å avbryte forsikringsforholdet. «Særlig grunn» må anses som en rettslig standard, som må forstås i tråd med nåtidens oppfatning om å kunne begrense skaderisiko og muligheten for hvitvasking.
Tilknytningen til 1%-miljøet gir forhøyet risiko for skade blant annet på grunn av rivalisering mellom klubben i dette miljøet. IF kan ikke gjennom å opprettholde forsikringen for akkurat denne kunden, siden det vil være å understøtte organisert, kriminell virksomhet.
Tilknytningen til 1% miljøet utgjør en fare for at IF medvirker til hvitvasking ved å motta forsikringspremie og ved å gjøre opp en eventuell skade. Også uaktsom hvitvasking rammes av medvirkeransvaret.
Avgjørelsene i FinKN-2018-363 og FinKN-2018-364 om bitcoinveksling har overføringsverdi til vår sak siden vekslerens fare for å bli involvert i hvitvasking av penger i seg selv tilsa at vedkommendes konto kunne avsluttes av banken. I vår sak risikerer IF å motta premiebetaling som stammer fra straffbare handlinger, og selskapet kan gjennom en eventuell skadeutbetaling risikerer bli medvirker til hvitvasking.
Det vil være urimelig eller i strid med god forretningsskikk å gjøre avtalen gjeldende, jf. avtaleloven § 36. Det vises bl.a. til at IF ikke kan være bundet av en avtale som innebærer å understøtte en klubb lovgiver anser for å være ulovlig eller som medfører at selskapet medvirker til hvitvasking.
I denne vurderingen spiller også inn at klubben endret navn/tilknytning til Hells Angels i 2011, etter at forsikringsavtalen var inngått. A har ikke rett når han anfører at det ikke har vært noen endring i risikobildet fra forsikringen ble tegnet. Tilknytningen til Hells Angels skjedde etter at forsikringen ble tegnet, og risikobildet er blitt endret da kravene om etterlevelsen av regelverket om hvitvasking er skjerpet.
Avtalen strider også mot lov og «ærbarhet», jf. Norsk Lov 5-1-2, siden det IF må høres med sin oppfatning om at det vil stride mot allment aksepterte moralnormer og kravet til ansvarlig næringsliv at IF understøtter alvorlig, organisert kriminalitet ved å forsikre klubbhuset til Hells Angels.
Retten har konkludert med at A får medhold i sin påstand, og at han skal tilkjennes sakskostnader.
Partene er enige om at IF har gitt rettidig og innholdsmessig korrekt varsel etter forsikringsavtaleloven § 3-5, første ledd, om at forsikringen ikke ville bli fornyet. De er derimot ikke enige om lovens materielle vilkår for å avbryte forsikringsforholdet er tilstede.
IF har påberopt følgende grunnlag for avbrytelsen: Forsikringsavtaleloven § 3-5 om avbrytelse av forsikringsforholdet fra selskapets side, samt avtaleloven § 36 og Norske lov 5-1-2 om ugyldighet. A bestrider at noen av grunnlagene kan føre frem.
Det er forsikringsselskapet som har bevisbyrden for at vilkårene for gyldig avbrytelse av forsikringsforholdet er tilstede.
Retten tar utgangspunkt i forsikringsavtaleloven § 3-5, andre ledd, første setning, som lyder:
Forsikringsforetaket kan bare unnlate å fornye en forsikring etter første ledd når det foreligger særlige grunner som gjør det rimelig å avbryte forsikringsforholdet.
Ordet «særlige grunner» indikerer at grunnen må knytte seg til en eller annen form for avvik fra normalt forsikringsforløp. «Særlige grunner» må vanligvis også reserveres til de noe mer kvalifiserte avvik for å kunne lede til avbrytelse. Verken det nærmere innholdet i begrepet «særlige grunner» eller terskelen kan ses å være drøftet av lagmannsrettene eller Høyesterett. Finansklagenemnda uttaler i sin avgjørelse i saken, FinKN-2020-950, at:
Formuleringen «særlig» forutsetter at det må skje et avvik fra den normale eller forutsatte gjennomføringen av forsikringsavtalen. Formuleringen er uspesifisert og kan derfor gjelde ethvert forhold av betydning for gjennomføringen av avtalen, herunder en endring i den aktuelle risikoen og selskapets vurdering av denne risikoen. Risikoen kan videre være knyttet til den objektive skaderisikoen eller til sikredes subjektive forhold.
Retten er enig i denne rettsoppfatningen.
Det er videre slik at retten ved fastleggelsen av hva som utgjør «særlige grunner», skal se hen til de grunnene som kan gi forsikringsselskapet rett til å si opp en løpende forsikring. Disse vilkårene fremgår av forsikringsavtaleloven § 3-7, som viser til § 4-3 og § 8-1, femte ledd, som sier at forsikringsselskapet vil kunne unnlate å fornye forsikringen dersom risikoen viser seg å være vesentlig større enn forutsatt ved avtaleinngåelsen. Andre aktuelle forhold kan være at selskapet på grunn av forsikringstakers feilaktige eller ufullstendige opplysninger har mistet tilliten til vedkommende.
Det skal også gjøres en rimelighetsvurdering av grunnene. Ved denne er det naturlig å legge vekt på om forsikringsselskapet kan oppnå nødvendig beskyttelse gjennom mindre drastiske tiltak, eksempelvis gjennom premieøkning eller endring av forsikringsvilkårene som gjenspeiler at det er snakk om en risikoøkning.
Det er ikke bestridt at leietaker / fremleietaker er en Hells angels klubb, og spørsmålet er først om dette faktum alene er en særlig grunn etter forsikringsavtaleloven § 3-5, andre ledd.
Helles angels, og noen andre motorsykkelklubber, er ofte omtalt som «1 % MC klubb». Av vedlegg 1 til NOU 2020:4 Straffelovrådets utredning nr. 1, fremgår at Kripos definerer disse klubbene slik:
1 % MC-klubb er en betegnelse på en motorsykkelklubb som selv definerer seg som lovløs og utenfor det norske samfunnet, med sine egne lover og regler. De anser seg som en brorskap, og en stor andel av medlemmene er straffedømt.
IF har gjennom prosesskriftene vist til diverse oppslag i media som omtaler konkrete politiaksjoner som har avdekket kriminalitet i Helles angels klubber i Norge. Undersøkelse gjort av Brennpunkt redaksjonen i NRK, tyder på at 71 % av Hells angels medlemmer er straffedømt.
Retten finner det sannsynliggjort at gjennom det å være en Helles angels klubb, har den aktuelle klubben de samme karakteristika som nevnt i Kripos’ definisjon. Når det er sagt, er retten likevel av den oppfatning at dette i seg selv ikke tilsier at vilkåret om særlige grunner er innfridd. Retten legger en del vekt på at klubben ikke som sådan er en ulovlig sammenslutning, og det er heller ikke avsagt kjennelse om å forby den etter straffeprosessloven § 222 e om forbud mot kriminelle sammenslutninger. Det er etter dette ikke i seg selv noen særlig grunn til avbrytelse av forsikringen av (frem)leietaker er en Hells angels klubb.
Retten nevner for ordens skyld at IF sitt ønske om å ikke å ha en forsikringsportefølje bestående av såkalte 1 % MC klubber heller ikke i seg selv kan være grunn til avbrytelsen.
Spørsmålet er så om det knyttet til akkurat denne motorsykkelklubben foreligger særlige grunner for å avslutte forsikringen.
IF har vist til Borgarting lagmannsretts dom av 19. juni 2018, LB-2017-52429 til støtte for sitt syn. Saken gjaldt tilbakekall av våpenkort på grunnlag av medlemskap i 1% klubb. Borgarting lagmannsrett kom til at en tilknytning til en gruppe som generelt anses å ha en forhøyet risiko for uønsket omgang med skytevåpen, er et relevant moment i vurderingen av om våpenkortinnehaveren er «pålitelig» eller «kan anses som uskikket til å ha skytevåpen», jf. våpenloven § 10 første ledd. I den konkrete vurderingen konkluderte lagmannsretten med at vilkårene for tilbakekall av våpenkortet var oppfylt på grunnlag av tilknytningen til motorsykkelklubben. Overført til vår sak er retten ikke uenig i at tilknytning til Hells angels er relevant, men det må uansett gjøres en konkret vurdering av om momentet er tilstrekkelig tungtveiende i forhold til den aktuelle lovregel som drøftes, i vår sak forsikringsavtaleloven § 3-5, andre ledd.
Den konkrete vurderingen må slik retten ser det ta utgangspunkt i at det er en noe fjernere tilknytning mellom det forsikringsbehov en utleier av lokaler til en motorsykkelklubb har (A), enn til i spørsmålet om et konkret medlem i en «1% MC-klubb» skal få tilbakekalt sitt våpenkort.
Når retten vurderer om motorsykkelklubbens relasjon til kriminalitet kan tenkes å utgjøre særlige grunner etter forsikringsavtaleloven § 3-5, andre ledd, vises først til at IF ikke har kunnet fremlegge konkrete tall for aksjoner mot klubbhuset eller medlemmene, enn si konkretisere antall og type straffedommer mot medlemmene i den aktuelle klubben. Retten må nødvendigvis være forsiktig med å trekke slutninger fra allmenn statistikk som er referert tidligere. Retten har ikke noe grunnlag for å bygge på at en stor prosentandel av medlemmene i Hells angels i Bergen er straffedømt. IF har ikke sannsynliggjort at verken klubben eller medlemmenes eventuelle strafferegistre er omfattende, og derfor kan momentet ikke utgjøre særlige grunner til avbrytelse av forsikringsforholdet.
Retten ser også hen til at det er ikke opplyst om noe betalingsmislighold fra forsikringstakers side. Det er videre opplyst av A, og det er ikke bestridt av IF, at forsikringen aldri har fått anvendelse på et skadetilfelle. Den perioden forsikringen har vært gjeldende, fra desember 2010 til nå, gir et relativt godt erfaringsgrunnlag for å si at risikoen for skade er innenfor det vanlige for slike forsikringer. Det viser også at hendelser som i Drammen i 1997, der Helles angels utførte et bombeangrep mot klubblokalet til den rivaliserende klubben Bandidos, ikke fremstår som en aktuell eller nevneverdig risiko. Det er nå lang tid siden angrepet skjedde, og så vidt vites har det ikke skjedd tilsvarende hendelser etterpå.
IF anfører at det er reell fare for at det klubben betaler i leie, stammer fra klubbens eller medlemmenes kriminelle aktivitet. Dermed hevdes det at IF ved å motta betaling for forsikringen – forsikringspremien – kan bli en medvirker hvitvasking. Retten utelukker ikke rent teoretisk at dette er en mulig, men for å handle uaktsomt må IF i alle fall ha en viss faktisk og konkret foranledning til å handle annerledes enn å motta betalingen og unnlate å avslutte kundeforholdet. Etter rettens mening har ikke IF kunnet sannsynliggjøre at akkurat denne klubben, eller akkurat disse medlemmene, er engasjert i virksomhet som gjør at de kan tenkes å betale leien med midler som har vært gjenstand for straffbare handlinger. Både dette og uskyldspresumpsjonen taler for at IF ikke kan komme i ansvar.
Det er dessuten A som står som forsikringstaker. Selv om han er medlem av klubben og kanskje har verv i den, er hans rolle i saken primært eier og utleier. Kundekontrollen som IF er pålagt å gjennomføre må derfor i stor grad, kanskje utelukkende, knyttes til A i de sistnevnte rollene. Premiebetalingen går med andre ord i prinsippet ikke fra «klubbkassen» til IF, men fra A som privatperson til IF.
Retten er enig med saksøker i at avgjørelsene i FinKN-2018-363 og 364 ikke har den helt store overføringsverdien til vår sak. Grunnen er at Bitcoin synes å være så ofte knyttet til den skjulte økonomien, at faren for at veksleren får å gjøre med midler som stammer fra straffbare handlinger er svært høy. Finansklagenemnda uttaler i den først nevnte avgjørelsen at det må «legges til grunn at omfanget er så stort at risiko som nevnt i hvitvaskingsloven § 10 er til stede ved virksomhet som bitcoinveksler», og det «øker risikoen for at bankkontoen kan bli brukt til transaksjoner som har tilknytning til utbytte av straffbare handlinger». Avgjørelsen viser at det var svært mange transaksjoner på kontoen. Retten vurderer at faren for det samme når IF mottar betaling for forsikringen er en helt annen enn i de nevnte sakene fra Finansklagenemnda.
Til IF sin anførsel om faren for hvitvasking ved utbetaling av et eventuelt forsikringsoppgjør, bemerker retten at den faren fremstår som marginal. Det er opplyst, og retten finner det sannsynliggjort siden det ikke er bestridt, at forsikringen bare dekker kostnadene ved faktisk skade. Retten forutsetter at forsikringsvilkårene spesifiserer hva som kan erstattes, og at IF har vanlige kontrollmuligheter med hensyn til hva som er gått tapt og hva det utgjør av økonomiske verdier som skal erstattes forsikringstaker.
Retten er enig i at begrepet «særlige grunner» er en rettslig standard som skal gis innhold i forhold til hva som anses korrekt på det tidspunkt vurderingen gjøres. Bevisstheten omkring hvitvasking og skjerpingen av reglene som har tilkommet etter desember 2010, er likevel ikke av en slik betydning at det kan anses rimelig eller akseptabelt at IF kan avslutte det aktuelle forsikringsforholdet nå.
I rimelighetsvurderingen for øvrig nevner retten at det må ha stor vekt at forsikringsforholdet har hatt en varighet på 9 år da det ble varslet avbrutt etter forsikringsavtaleloven § 3-5. Det har ikke vært skadetilfeller eller utbetalinger under forsikringen, og det er heller ikke vist til andre vanskeligheter i kundeforholdet. IF har påpekt økt risiko, noe de kunne ha priset inn i forsikringen, eventuelt tilpasset vilkårene eksempelvis i forhold til en katastroferisiko som et eventuelt bombeangrep fra rivaliserende klubb som er gjort til et poeng. Rimelighetsvurderingen heller derfor klart mer i retning av opprettholdelse av forsikringsforholdet enn avbrytelse.
Etter rettens samlede vurdering, er ikke IFs avbrytelse av forsikringsforholdet gyldig i forhold til forsikringsavtaleloven § 3-5, andre ledd.
Avtaleloven § 36 lyder slik:
En avtale kan helt eller delvis settes til side eller endres for så vidt det ville virke urimelig eller være i strid med god forretningsskikk å gjøre den gjeldende. Det samme gjelder ensidig bindende disposisjoner.
Ved avgjørelsen tas hensyn ikke bare til avtalens innhold, partenes stilling og forholdene ved avtalens inngåelse, men også til senere inntrådte forhold og omstendighetene for øvrig.
Reglene i første og annet ledd gjelder tilsvarende når det ville virke urimelig å gjøre gjeldende handelsbruk eller annen kontraktrettslig sedvane.
Som drøftet over, mener retten at IF ikke har sannsynliggjort eller konkretisert at motorsykkelklubben eller dens medlemmer er kriminelle. IF har derfor ikke dekning for å si at de, ved å måtte fortsette forsikringsavtalen, understøtter «en klubb lovgiver anses som ulovlig og/eller kan medføre at selskapet medvirker til hvitvasking/overtrer hvitvaskingsbestemmelsene». Basert på dette og at det ikke har vært skadetilfeller under forsikringen, mener retten at det ikke er urimelig eller stridende mot god forretningsskikk at avtalen fortsatt skal gjøres gjeldende mellom partene.
Heller ikke har IF sannsynliggjort en risikoendring knyttet til overgangen fra Renegades til Hells angels i 2011. Saksøker opplyser, og det er ikke bestridt, at det var snakk om de samme klubbmedlemmene og lokalene, men at det skjedde et navnebytte og dermed en endelig bekreftelse på tilknytning til Helles angels. Etter rettens mening tilsier dette at IF hadde det samme grunnlaget for å vurdere forsikringen da den ble tegnet i 2010, som det som faktisk viste seg å være tilfellet i årene etterpå. Slik retten ser det, ble leieavtalen uansett inngått med en motorsykkelklubb, og det er ikke konkretisert at Hells angels Bergen driver kriminalitet i større grad enn personer i andre lignende klubber.
Det er i forretningsmessige forhold uttalt at terskelen for avtalerevisjon eller ugyldighet etter avtaleloven § 36 skal være høy. Retten kommer til at terskelen ikke er oversteget i denne saken, og IF får derfor heller ikke på dette grunnlag medhold.
Norske lov 5-1-2 lyder slik:
Alle Contracter som frivilligen giøris af dennem, der ere Myndige, og komne til deris Lavalder, være sig Kiøb, Sal, Gave, Mageskifte, Pant, Laan, Leje, Forpligter, Forløfter og andet ved hvad Navn det nævnis kand, som ikke er imod Loven, eller Ærbarhed, skulle holdis i alle deris Ord og Puncter, saasom de indgangne ere.
Retten tar som utgangspunkt i at dersom den forsikrede interessen ikke er lovlig, kan forsikringsavtalen stride mot ærbarhet.
Det er etter rettens mening noe snevert å se den forsikrede interesse i saken som «klubbhuset til Hells angels» som anført av IF. Eiendommen tilhører A, som i denne sammenheng er en privatperson og i prinsippet en hvilken som helst eier som har behov for å forsikre sine verdier. Det er intet som foreslår at han ikke har lovlig eierposisjon til eiendommen. A kan som vist til over også ikke ubetinget indentifiseres med motorsykkelklubben som sådan.
Det er ikke forbudt å leie ut til en motorsykkelklubb, og klubben anses som en lovlig forening i seg selv.
Også her anføres klubbens kriminelle virksomhet, men som drøftet tidligere mener retten at noen slik ikke er sannsynliggjort av IF.
Følgelig kan retten heller ikke gi IF medhold i denne anførselen. Etter dette har A vunnet frem med sitt søksmål slik at IF er pliktig å fortsette forsikringsforholdet.
Retten har konkludert med at A får medhold i sin påstand, og at han skal tilkjennes sakskostnader.
Partene er enige om at IF har gitt rettidig og innholdsmessig korrekt varsel etter forsikringsavtaleloven § 3-5, første ledd, om at forsikringen ikke ville bli fornyet. De er derimot ikke enige om lovens materielle vilkår for å avbryte forsikringsforholdet er tilstede.
IF har påberopt følgende grunnlag for avbrytelsen: Forsikringsavtaleloven § 3-5 om avbrytelse av forsikringsforholdet fra selskapets side, samt avtaleloven § 36 og Norske lov 5-1-2 om ugyldighet. A bestrider at noen av grunnlagene kan føre frem.
Det er forsikringsselskapet som har bevisbyrden for at vilkårene for gyldig avbrytelse av forsikringsforholdet er tilstede.
Retten tar utgangspunkt i forsikringsavtaleloven § 3-5, andre ledd, første setning, som lyder:
Forsikringsforetaket kan bare unnlate å fornye en forsikring etter første ledd når det foreligger særlige grunner som gjør det rimelig å avbryte forsikringsforholdet.
Ordet «særlige grunner» indikerer at grunnen må knytte seg til en eller annen form for avvik fra normalt forsikringsforløp. «Særlige grunner» må vanligvis også reserveres til de noe mer kvalifiserte avvik for å kunne lede til avbrytelse. Verken det nærmere innholdet i begrepet «særlige grunner» eller terskelen kan ses å være drøftet av lagmannsrettene eller Høyesterett. Finansklagenemnda uttaler i sin avgjørelse i saken, FinKN-2020-950, at:
Formuleringen «særlig» forutsetter at det må skje et avvik fra den normale eller forutsatte gjennomføringen av forsikringsavtalen. Formuleringen er uspesifisert og kan derfor gjelde ethvert forhold av betydning for gjennomføringen av avtalen, herunder en endring i den aktuelle risikoen og selskapets vurdering av denne risikoen. Risikoen kan videre være knyttet til den objektive skaderisikoen eller til sikredes subjektive forhold.
Retten er enig i denne rettsoppfatningen.
Det er videre slik at retten ved fastleggelsen av hva som utgjør «særlige grunner», skal se hen til de grunnene som kan gi forsikringsselskapet rett til å si opp en løpende forsikring. Disse vilkårene fremgår av forsikringsavtaleloven § 3-7, som viser til § 4-3 og § 8-1, femte ledd, som sier at forsikringsselskapet vil kunne unnlate å fornye forsikringen dersom risikoen viser seg å være vesentlig større enn forutsatt ved avtaleinngåelsen. Andre aktuelle forhold kan være at selskapet på grunn av forsikringstakers feilaktige eller ufullstendige opplysninger har mistet tilliten til vedkommende.
Det skal også gjøres en rimelighetsvurdering av grunnene. Ved denne er det naturlig å legge vekt på om forsikringsselskapet kan oppnå nødvendig beskyttelse gjennom mindre drastiske tiltak, eksempelvis gjennom premieøkning eller endring av forsikringsvilkårene som gjenspeiler at det er snakk om en risikoøkning.
Det er ikke bestridt at leietaker / fremleietaker er en Hells angels klubb, og spørsmålet er først om dette faktum alene er en særlig grunn etter forsikringsavtaleloven § 3-5, andre ledd.
Helles angels, og noen andre motorsykkelklubber, er ofte omtalt som «1 % MC klubb». Av vedlegg 1 til NOU 2020:4 Straffelovrådets utredning nr. 1, fremgår at Kripos definerer disse klubbene slik:
1 % MC-klubb er en betegnelse på en motorsykkelklubb som selv definerer seg som lovløs og utenfor det norske samfunnet, med sine egne lover og regler. De anser seg som en brorskap, og en stor andel av medlemmene er straffedømt.
IF har gjennom prosesskriftene vist til diverse oppslag i media som omtaler konkrete politiaksjoner som har avdekket kriminalitet i Helles angels klubber i Norge. Undersøkelse gjort av Brennpunkt redaksjonen i NRK, tyder på at 71 % av Hells angels medlemmer er straffedømt.
Retten finner det sannsynliggjort at gjennom det å være en Helles angels klubb, har den aktuelle klubben de samme karakteristika som nevnt i Kripos’ definisjon. Når det er sagt, er retten likevel av den oppfatning at dette i seg selv ikke tilsier at vilkåret om særlige grunner er innfridd. Retten legger en del vekt på at klubben ikke som sådan er en ulovlig sammenslutning, og det er heller ikke avsagt kjennelse om å forby den etter straffeprosessloven § 222 e om forbud mot kriminelle sammenslutninger. Det er etter dette ikke i seg selv noen særlig grunn til avbrytelse av forsikringen av (frem)leietaker er en Hells angels klubb.
Retten nevner for ordens skyld at IF sitt ønske om å ikke å ha en forsikringsportefølje bestående av såkalte 1 % MC klubber heller ikke i seg selv kan være grunn til avbrytelsen.
Spørsmålet er så om det knyttet til akkurat denne motorsykkelklubben foreligger særlige grunner for å avslutte forsikringen.
IF har vist til Borgarting lagmannsretts dom av 19. juni 2018, LB-2017-52429 til støtte for sitt syn. Saken gjaldt tilbakekall av våpenkort på grunnlag av medlemskap i 1% klubb. Borgarting lagmannsrett kom til at en tilknytning til en gruppe som generelt anses å ha en forhøyet risiko for uønsket omgang med skytevåpen, er et relevant moment i vurderingen av om våpenkortinnehaveren er «pålitelig» eller «kan anses som uskikket til å ha skytevåpen», jf. våpenloven § 10 første ledd. I den konkrete vurderingen konkluderte lagmannsretten med at vilkårene for tilbakekall av våpenkortet var oppfylt på grunnlag av tilknytningen til motorsykkelklubben. Overført til vår sak er retten ikke uenig i at tilknytning til Hells angels er relevant, men det må uansett gjøres en konkret vurdering av om momentet er tilstrekkelig tungtveiende i forhold til den aktuelle lovregel som drøftes, i vår sak forsikringsavtaleloven § 3-5, andre ledd.
Den konkrete vurderingen må slik retten ser det ta utgangspunkt i at det er en noe fjernere tilknytning mellom det forsikringsbehov en utleier av lokaler til en motorsykkelklubb har (A), enn til i spørsmålet om et konkret medlem i en «1% MC-klubb» skal få tilbakekalt sitt våpenkort.
Når retten vurderer om motorsykkelklubbens relasjon til kriminalitet kan tenkes å utgjøre særlige grunner etter forsikringsavtaleloven § 3-5, andre ledd, vises først til at IF ikke har kunnet fremlegge konkrete tall for aksjoner mot klubbhuset eller medlemmene, enn si konkretisere antall og type straffedommer mot medlemmene i den aktuelle klubben. Retten må nødvendigvis være forsiktig med å trekke slutninger fra allmenn statistikk som er referert tidligere. Retten har ikke noe grunnlag for å bygge på at en stor prosentandel av medlemmene i Hells angels i Bergen er straffedømt. IF har ikke sannsynliggjort at verken klubben eller medlemmenes eventuelle strafferegistre er omfattende, og derfor kan momentet ikke utgjøre særlige grunner til avbrytelse av forsikringsforholdet.
Retten ser også hen til at det er ikke opplyst om noe betalingsmislighold fra forsikringstakers side. Det er videre opplyst av A, og det er ikke bestridt av IF, at forsikringen aldri har fått anvendelse på et skadetilfelle. Den perioden forsikringen har vært gjeldende, fra desember 2010 til nå, gir et relativt godt erfaringsgrunnlag for å si at risikoen for skade er innenfor det vanlige for slike forsikringer. Det viser også at hendelser som i Drammen i 1997, der Helles angels utførte et bombeangrep mot klubblokalet til den rivaliserende klubben Bandidos, ikke fremstår som en aktuell eller nevneverdig risiko. Det er nå lang tid siden angrepet skjedde, og så vidt vites har det ikke skjedd tilsvarende hendelser etterpå.
IF anfører at det er reell fare for at det klubben betaler i leie, stammer fra klubbens eller medlemmenes kriminelle aktivitet. Dermed hevdes det at IF ved å motta betaling for forsikringen – forsikringspremien – kan bli en medvirker hvitvasking. Retten utelukker ikke rent teoretisk at dette er en mulig, men for å handle uaktsomt må IF i alle fall ha en viss faktisk og konkret foranledning til å handle annerledes enn å motta betalingen og unnlate å avslutte kundeforholdet. Etter rettens mening har ikke IF kunnet sannsynliggjøre at akkurat denne klubben, eller akkurat disse medlemmene, er engasjert i virksomhet som gjør at de kan tenkes å betale leien med midler som har vært gjenstand for straffbare handlinger. Både dette og uskyldspresumpsjonen taler for at IF ikke kan komme i ansvar.
Det er dessuten A som står som forsikringstaker. Selv om han er medlem av klubben og kanskje har verv i den, er hans rolle i saken primært eier og utleier. Kundekontrollen som IF er pålagt å gjennomføre må derfor i stor grad, kanskje utelukkende, knyttes til A i de sistnevnte rollene. Premiebetalingen går med andre ord i prinsippet ikke fra «klubbkassen» til IF, men fra A som privatperson til IF.
Retten er enig med saksøker i at avgjørelsene i FinKN-2018-363 og 364 ikke har den helt store overføringsverdien til vår sak. Grunnen er at Bitcoin synes å være så ofte knyttet til den skjulte økonomien, at faren for at veksleren får å gjøre med midler som stammer fra straffbare handlinger er svært høy. Finansklagenemnda uttaler i den først nevnte avgjørelsen at det må «legges til grunn at omfanget er så stort at risiko som nevnt i hvitvaskingsloven § 10 er til stede ved virksomhet som bitcoinveksler», og det «øker risikoen for at bankkontoen kan bli brukt til transaksjoner som har tilknytning til utbytte av straffbare handlinger». Avgjørelsen viser at det var svært mange transaksjoner på kontoen. Retten vurderer at faren for det samme når IF mottar betaling for forsikringen er en helt annen enn i de nevnte sakene fra Finansklagenemnda.
Til IF sin anførsel om faren for hvitvasking ved utbetaling av et eventuelt forsikringsoppgjør, bemerker retten at den faren fremstår som marginal. Det er opplyst, og retten finner det sannsynliggjort siden det ikke er bestridt, at forsikringen bare dekker kostnadene ved faktisk skade. Retten forutsetter at forsikringsvilkårene spesifiserer hva som kan erstattes, og at IF har vanlige kontrollmuligheter med hensyn til hva som er gått tapt og hva det utgjør av økonomiske verdier som skal erstattes forsikringstaker.
Retten er enig i at begrepet «særlige grunner» er en rettslig standard som skal gis innhold i forhold til hva som anses korrekt på det tidspunkt vurderingen gjøres. Bevisstheten omkring hvitvasking og skjerpingen av reglene som har tilkommet etter desember 2010, er likevel ikke av en slik betydning at det kan anses rimelig eller akseptabelt at IF kan avslutte det aktuelle forsikringsforholdet nå.
I rimelighetsvurderingen for øvrig nevner retten at det må ha stor vekt at forsikringsforholdet har hatt en varighet på 9 år da det ble varslet avbrutt etter forsikringsavtaleloven § 3-5. Det har ikke vært skadetilfeller eller utbetalinger under forsikringen, og det er heller ikke vist til andre vanskeligheter i kundeforholdet. IF har påpekt økt risiko, noe de kunne ha priset inn i forsikringen, eventuelt tilpasset vilkårene eksempelvis i forhold til en katastroferisiko som et eventuelt bombeangrep fra rivaliserende klubb som er gjort til et poeng. Rimelighetsvurderingen heller derfor klart mer i retning av opprettholdelse av forsikringsforholdet enn avbrytelse.
Etter rettens samlede vurdering, er ikke IFs avbrytelse av forsikringsforholdet gyldig i forhold til forsikringsavtaleloven § 3-5, andre ledd.
Avtaleloven § 36 lyder slik:
En avtale kan helt eller delvis settes til side eller endres for så vidt det ville virke urimelig eller være i strid med god forretningsskikk å gjøre den gjeldende. Det samme gjelder ensidig bindende disposisjoner.
Ved avgjørelsen tas hensyn ikke bare til avtalens innhold, partenes stilling og forholdene ved avtalens inngåelse, men også til senere inntrådte forhold og omstendighetene for øvrig.
Reglene i første og annet ledd gjelder tilsvarende når det ville virke urimelig å gjøre gjeldende handelsbruk eller annen kontraktrettslig sedvane.
Som drøftet over, mener retten at IF ikke har sannsynliggjort eller konkretisert at motorsykkelklubben eller dens medlemmer er kriminelle. IF har derfor ikke dekning for å si at de, ved å måtte fortsette forsikringsavtalen, understøtter «en klubb lovgiver anses som ulovlig og/eller kan medføre at selskapet medvirker til hvitvasking/overtrer hvitvaskingsbestemmelsene». Basert på dette og at det ikke har vært skadetilfeller under forsikringen, mener retten at det ikke er urimelig eller stridende mot god forretningsskikk at avtalen fortsatt skal gjøres gjeldende mellom partene.
Heller ikke har IF sannsynliggjort en risikoendring knyttet til overgangen fra Renegades til Hells angels i 2011. Saksøker opplyser, og det er ikke bestridt, at det var snakk om de samme klubbmedlemmene og lokalene, men at det skjedde et navnebytte og dermed en endelig bekreftelse på tilknytning til Helles angels. Etter rettens mening tilsier dette at IF hadde det samme grunnlaget for å vurdere forsikringen da den ble tegnet i 2010, som det som faktisk viste seg å være tilfellet i årene etterpå. Slik retten ser det, ble leieavtalen uansett inngått med en motorsykkelklubb, og det er ikke konkretisert at Hells angels Bergen driver kriminalitet i større grad enn personer i andre lignende klubber.
Det er i forretningsmessige forhold uttalt at terskelen for avtalerevisjon eller ugyldighet etter avtaleloven § 36 skal være høy. Retten kommer til at terskelen ikke er oversteget i denne saken, og IF får derfor heller ikke på dette grunnlag medhold.
Norske lov 5-1-2 lyder slik:
Alle Contracter som frivilligen giøris af dennem, der ere Myndige, og komne til deris Lavalder, være sig Kiøb, Sal, Gave, Mageskifte, Pant, Laan, Leje, Forpligter, Forløfter og andet ved hvad Navn det nævnis kand, som ikke er imod Loven, eller Ærbarhed, skulle holdis i alle deris Ord og Puncter, saasom de indgangne ere.
Retten tar som utgangspunkt i at dersom den forsikrede interessen ikke er lovlig, kan forsikringsavtalen stride mot ærbarhet.
Det er etter rettens mening noe snevert å se den forsikrede interesse i saken som «klubbhuset til Hells angels» som anført av IF. Eiendommen tilhører A, som i denne sammenheng er en privatperson og i prinsippet en hvilken som helst eier som har behov for å forsikre sine verdier. Det er intet som foreslår at han ikke har lovlig eierposisjon til eiendommen. A kan som vist til over også ikke ubetinget indentifiseres med motorsykkelklubben som sådan.
Det er ikke forbudt å leie ut til en motorsykkelklubb, og klubben anses som en lovlig forening i seg selv.
Også her anføres klubbens kriminelle virksomhet, men som drøftet tidligere mener retten at noen slik ikke er sannsynliggjort av IF.
Følgelig kan retten heller ikke gi IF medhold i denne anførselen. Etter dette har A vunnet frem med sitt søksmål slik at IF er pliktig å fortsette forsikringsforholdet.
Avgjørelsen i Finansklagenemnda, FinKN-2020-950, gikk i As favør. Siden IF deretter valgte å ikke rette seg etter avgjørelsen, har selskapet i tråd med bransjenormen nedlagt påstand om å dekke As sakskostnader for tingretten uansett utfall.
I dette tilfellet ville A dessuten hatt krav på dekning av sine sakskostnader etter tvisteloven § 20-2, første og andre ledd, og eventuelt unntak fra dette etter § 20-2, tredje ledd, er det ikke grunnlag for i denne saken.
A tilkjennes følgelig sakskostnader for tingretten.
Advokat Apelseth har fremlagt sakskostnadsoppgave med et salærkrav for totalt 20,25 timers arbeid med saken, kr 42 500,–, som tillagt mva med kroner 10 625 blir kroner 53 125,–. IF har ingen innvendinger til sakskostnadsoppgaven. Etter tingrettens vurdering fremstår sakskostnadene som innenfor det rimelige og nødvendige for å ivareta klientens interesser i saken. A tilkjennes derfor sakskostnader i samsvar med sakskostnadsoppgaven.
Dommen er ikke avsagt innen lovens frist. Grunnen er et større skjønn som tok mer tid å ferdigstille enn planlagt.