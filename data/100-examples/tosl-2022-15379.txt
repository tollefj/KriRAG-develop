Etter forutgående gjeldsforhandling ble det åpnet konkurs i Zachariasbryggen AS ved Bergen tingretts kjennelse av 11. september 2013.
Saken her springer ut av konkursbehandlingen i Zachariasbryggen AS og én av konkursdebitors mange prosesser. Konkursbehandlingen og konkursdebitors mange prosesser er et svært omfattende sakskompleks, med en rekke rettslige avgjørelser i flere forskjellige saker, herunder voldgiftsavgjørelse og to høyesterettsdommer. En del av historikken og sakskomplekset er behandlet innledningsvis i Bergen tingretts dom av 11. oktober 2019 (15-105072TVI-BERG/4). Partene er enige om at det i saken her ikke er nødvendig å behandle hele dette sakskomplekset.
I saken her er det kun tre rettslige avgjørelser i Zachariasbryggen-komplekset som er sentrale, nemlig ovennevnte dom fra Bergen tingrett av 11. oktober 2019 («erstatningssaken»), Gulating lagmannsretts kjennelse av 5. juni 2020 (20-026762ASDGULA/AVD1; «avvisningssaken» [LG-2020-26762]​1) og Bergen tingretts kjennelse av 11. november 2019 om innstilling av bobehandlingen etter konkursloven § 135 i Zachariasbryggen AS’ konkursbo («innstillingen»).
Forut for konkursåpningen mente Zachariasbryggen AS at selskapet hadde et erstatningskrav mot flere forskjellige selskaper og enkeltpersoner på til sammen 700 millioner kroner, herunder mot deres bankforbindelse BN Bank AS, Bolig og
Næringskreditt AS og Realforum AS. Etter konkursåpningen 11. september 2013 besluttet bostyret 15. juli 2014 å abandonere erstatningskravene etter konkursloven § 117 b. Ved boets beslutning av 23. november 2015 ble mulige erstatningskrav mot ytterligere personer og selskapet i samme sak abandonert etter konkursloven § 117 b.
Etter ovennevnte beslutning om abandonering anla Zachariasbryggen AS sak mot blant annet BN Bank AS ved Bergen tingrett ved stevning av 29. juni 2015 («erstatningssaken»). På grunn av blant annet en pågående skjønnssak som kunne ha betydning for erstatningssaken, ble hovedforhandling i erstatningssaken først påbegynt i Bergen tingrett 29. april 2019. Hovedforhandlingen ble ferdig og saken opptatt til doms 7. juni 2019.
Etter at hovedforhandlingen var ferdig i erstatningssaken, men før det forelå dom, besluttet daværende tingrettsdommer i Bergen tingrett, nåværende lagdommer i Gulating lagmannsrett Eivind Pundsnes, å innstille bobehandlingen i Zachariasbryggen AS’ konkursbo. Innstillingskjennelsen er av 11. september 2019. Selskapet ble deretter slettet i foretaksregisteret 17. september 2019, jfr. konkursloven § 138. Innstillingskjennelsen ble ikke anket av hverken konkursdebitor, aksjonæren i konkursdebitor (Siso Invest AS) eller kreditorene.
Tingrettsdommer Morten D. Haldorsen i Bergen tingrett avsa dom i erstatningssaken 11. oktober 2019. I det vesentlige gikk domsslutningen ut på at saksøker, Zachariasbryggen AS, fikk tilkjent til sammen 6 millioner kroner, og at hver av partene måtte dekke sine egne sakskostnader. Partene i herværende sak har lagt til grunn at tingrettsdommer Haldorsen ikke var kjent med at Zachariasbryggen AS i løpet av domskrivningsperioden var avviklet og slettet fra Foretaksregisteret.
Da Zachariasbryggen AS’ påstand i tingretten var erstatning på 700 millioner kroner («med fradrag for NOK 194 602 909 tilkjent i Gulating Lagmannsrett overskjønn 13. november 2018»), og selskapet ved tingrettsdommen kun fikk tilkjent erstatning på 6 millioner kroner, besluttet styret i Zachariasbryggen AS og dets eier Siso Invest AS å anke dommen til Gulating lagmannsrett.
I kjennelse 5. juni 2020 kom Gulating lagmannsrett – etter en omfattende drøftelse på rundt tjue sider – til at Zachariasbryggen AS ikke hadde partsevne etter at selskapet ble avviklet og slettet i Foretaksregisteret 17. september 2019. Lagmannsretten mente at Zachariasbryggen AS heller ikke hadde begrenset partsevne, hvoretter lagmannsretten avsa slik slutning:
Ankesaken for lagmannsretten:
Saken for tingretten:
Som det fremgår av ovennevnte slutning ble tingrettsdommen opphevet og saken hevet fra tingretten, samt at Zachariasbryggen AS ble dømt til å betale egne og motpartens sakskostnader for både tingretten og lagmannsretten. Det er i saken her opplyst at til sammen utgjør de idømte sakskostnader (motpartenes og egne) NOK 48 065 321.
Det er ovennevnte beløp, NOK 48 065 321, som kreves erstattet fra staten i herværende sak, med tillegg av renter. Eieren av Zachariasbryggen AS, saksøker Siso Invest AS, mener tapet er forårsaket av daværende tingrettsdommer Eivind Pundsnes’ beslutning om å innstille bobehandlingen i Zachariasbryggen AS’ konkursbo, slik at selskapet mistet sin partsevne. Saksøker mener dommeren kunne og burde ha valgt ikke å innstille bobehandlingen, hvoretter selskapet da vill beholdt sin partsevne. Saksøker mener at dersom dommeren ikke visste at tap av partsevne ble resultatet av innstilt bobehandling, så er dette en rettsvillfarelse som ikke er unnskyldelig.
Gulating lagmannsretts kjennelse om avvisning ble ikke anket av Zachariasbryggen AS. Ei heller ble lagmannsrettens omkostningsavgjørelse anket.
Ved stevning av 28. januar 2022 fra advokat Dag Saltnes anla Siso Invest AS sak for Oslo tingrett mot Staten v/Justis- og beredskapsdepartementet, med slik påstand:
I stevningen er innledningsvis anført at domstolloven § 200 tredje ledd ikke kommer til anvendelse, da det ikke anføres å være feil ved selve innstillingskjennelsen, men at det er «selve avgjørelsenes eksistens og ikke innholdet i avgjørelsene som er ansvarsgrunnlaget». Videre anføres i stevningen å foreligge fire erstatningsbetingende feil fra Bergen tingretts side:
Til ovennevnte heter det i stevningen: «I tillegg anfører Siso at EMK artikkel 13 og 6 er brutt ettersom erstatningssaken ble avvist og Siso mistet retten til rettslig forfølgning som følge av tingrettens innstilling av bobehandlingen»..
Saksøkte tok til gjenmæle ved rettidig tilsvar av 16. mars 2022, med slik påstand:
Det fremgår av tilsvaret at staten anfører at saken her skal avvises etter domstolloven § 200 tredje ledd, og at det uansett ikke forelå noen erstatningsbetingende feil fra Bergen tingretts side.
Underveis i saksforberedelsen og under hovedforhandlingen frafalt saksøker ovennevnte anførsler 2-4 og anførslene om brudd på EMK art. 13 og 6.
Hovedforhandling ble holdt 16-18. januar 2023. Saksøker møtte ved styreleder og eneeier i Siso Invest AS, Knut Jørgen Hauge, i tillegg til dets prosessfullmektiger, advokatene Dag Saltnes og Markus Bøe Ødegaard. Saksøkte møtte ved dets prosessfullmektig, advokat Liv Inger Gjone Gabrielsen fra Regjeringsadvokaten. I tillegg møtte på saksøktesiden departementsrådgiver Eva Grotnæss Barnholdt i Justis- og beredskapsdepartementet. Det ble ført to vitner, lagdommer (tidligere tingrettsdommer i Bergen tingrett) Eivind Pundsnes og advokat Willy Dalheim (tidligere bostyrer i Zachariasbryggen AS’ konkursbo). Det ble for øvrig foretatt slik dokumentasjon som fremgår av rettsboken.
Saksøker har i det vesentlige anført at saken her ikke innebærer at kjennelsen som innstilte bobehandlingen skal behandles på nytt. Det er ikke noe feil ved selve kjennelsen om innstilling av bobehandlingen, og saken her er ikke en omkamp over kjennelsen om innstilling av bobehandlingen. Derimot er det dommer Pundsnes’ iverksettelse av innstilling av bobehandlingen som utgjør den erstatningsbetingende uaktsomme handlingen, og som ledet til at Zachariasbryggen AS ble fratatt sin partsevne i erstatningssaken, og dermed påført et økonomisk tap. Som det heter i stevningen: «Det er selve avgjørelsenes [innstillingskjennelsen] eksistens og ikke innholdet i avgjørelsene som er ansvarsgrunnlaget».
Konkursloven § 135 tredje ledd første punktum må forstås slik at paragrafen innledningsvis oppstiller et skjønn, hvor dommeren har plikt til å skjønne over hvorvidt han skal gå videre med en «innstillingsprosess», eller om det riktige vil være ikke å gå videre med en slik «innstillingsprosess». Det er en misforståelse å tro at dommeren må innstille bobehandlingen der bostyrer har innstilt på dette; uttalelsene i Wiker og Ro, Konkursloven med kommentarer (2003) side 510 er feil, når det der hevdes at «tingretten kan ikke på eget initiativ unnlate å innstille bobehandlingen dersom bostyreren har innstilt på dette». Det er først når dommeren kommer over i konkursloven § 135 tredje ledd annet punktum at han er inne i en «innstillingsprosess», som må føre til innstilling der det ikke stilles sikkerhet. Dommerens unnlatelse av å skjønne over hvorvidt han skulle starte en «innspillingsprosess» er ikke en avgjørelse som kan angripes med rettsmidler, og faller dermed utenfor domstolloven § 200 tredje ledd.
Herværende erstatningssak gjelder altså ikke «det offentliges ansvar i anledning rettslige avgjørelser» (domstolloven § 200 tredje ledd), men derimot erstatningsbetingende uaktsomhet fra dommer Pundsnes side forut for kjennelsen om innstilling. Det rettslige grunnlaget for kravet er skadeserstatningsloven § 2-1.
Da dommer Pundsnes feilaktig innledet «innstillingsprosessen» som førte til kjennelsen om innstilling av bobehandlingen av 11. november 2019, er det på det rene at han hadde kunnskap om den pågående erstatningssaken. Innstillingskjennelsen medførte at selskapet ble slettet fra Foretaksregisteret, og dermed mistet partsevne. At dommeren ikke visste om virkningen av innstillingskjennelsen – bortfallet av partsevne – er ikke en unnskyldelig rettsvillfarelse, jfr. HR-2009-638-A avsnitt 74.
Det økonomiske tapet i saken her er lik omkostningsavgjørelsen i lagmannsrettens avvisningskjennelse. Saksøker i herværende sak, Siso Invest AS, har, som eneaksjonær i Zachariasbryggen AS, søksmålsinteresse i den erstatningssaken som ble avvist i lagmannsretten, hvoretter Zachariasbryggen AS’ økonomiske tap i lagmannsretten også vil være Siso Invest AS sitt tap. Saksøker har således rettslig interesse.
Det foreligger årsakssammenheng mellom tingrettsdommerens feil og det økonomiske tapet. Tingrettens forvaltning av konkursboet endte med at Zachariasbryggen AS ble slettet fra foretaksregisteret, og var således den direkte årsaken til at erstatningssaken ble avvist fra domstolene. Zachariasbryggen AS ble ansvarlig for motpartens saksomkostninger for både tingretten og lagmannsretten, og det må anses klart at selskapet ikke ville blitt pålagt disse kostnadene om ikke bobehandlingen var innstilt.
Når det gjelder krav om dekning av egne saksomkostninger i erstatningssaken er dette også et økonomisk tap med årsakssammenheng til tingrettens uaktsomme forvaltning av konkursboet. Med den følge innstillingen av konkursbehandlingen fikk, så har egne sakskostnader vært forgjeves.
Tingrettens avgjørelse om å igangsette innstilling av bobehandlingen førte til en uopprettelig skade i form av at erstatningssaken ikke kunne bli ført til en endelig dom. Det var ikke noe Zachariasbryggen AS kunne gjøre for å endre på innstillingen av bobehandlingen og slettingen av selskapet, når beslutningen først var fattet. Anke over innstillingskjennelsen ville ikke kunne føre frem, og det var heller ikke grunnlag for å påanke lagmannsrettens avvisningskjennelse.
Saksøker har ikke på noen måte selv medvirket til skaden, og det er ikke rom for å lempe i erstatningsutmålingen. Det skal beregnes renter på erstatningskravet, i det minste fra påkravsdato. Påstandsbeløpet på 55 millioner kroner er innbefattet renter.
Saksøker nedla i prosedyren slik påstand:
Saksøkte har i det vesentlig gjort gjeldende at søksmålet må avvises i medhold av domstolloven § 200 tredje ledd. Etter denne paragrafen kan et erstatningssøksmål om det offentliges ansvar «i anledning av rettslige avgjørelser» kun reises dersom et av vilkårene i paragrafens bokstav a til c er oppfylt. I denne saken er ingen av alternativene aktuelle. Krav som er knyttet til innstillingskjennelsen, skal dermed avvises. Det er ikke tvilsomt at saksøkers krav er knyttet til innstillingskjennelsen, i og med at saksøker hevder at det var uaktsomt av dommer Pundsnes å innstille konkursboet til Zachariasbryggen AS ved kjennelse 11. september 2019. Saksøkers argumentasjon om at det ikke er innholdet i innstllingskjennelsen, men «kjennelsens eksistens», som utgjør det ansvarsbetingende forholdet, medfører ikke en annen vurdering etter domstolloven § 200 tredje ledd. Påståtte feil ved rettergangen skal angripes gjennom rettsmidlene, og hensikten med domstolloven § 200 er å unngå en omkamp om rettslige avgjørelser. Det er nettopp en slik omkamp saksøker nå legger opp til.
Hverken Zachariasbryggen AS, dets eier Siso Invest AS eller noen kreditorer hadde innsigelser til at boet ble innstilt, og de anket heller ikke innstillingskjennelsen. Domstolloven § 200 tredje ledd gjelder også ved manglende anke over innstillingskjennelse. Heller ikke lagmannsrettens avvisnings- og omkostningsavgjørelse ble anket av Zachariasbryggen AS eller dets eier, Siso Invest AS. Det er ikke tvilsomt at de feil og tap saksøker nå anfører knytter seg til kjennelsene, og at saken her således er reist i anledning tidligere rettslige avgjørelser.
Subsidiært anføres at det ikke foreligger noen erstatningsbetingende feil fra Bergen tingretts side. Ansvarsnormen er streng, det må foreligge kvalifisert klanderverdige forhold, jfr. Bøhn; Kommentarutgave til domstolloven til § 200 og Rt-1990-214, og dette gjelder selv om ansvar gjøres gjeldende etter skadeserstatningsloven § 2-1. Vilkårene for innstilling av konkursboet etter konkursloven § 135 var til stede, og det foreligger ingen feil ved tingrettens saksbehandling og lovanvendelse. Retten har ingen plikt til å holde konkursboet åpent i påvente av at en konkursdebitor forsøker å inndrive abandonerte krav.
Ei heller kan det bebreides tingretten at lagmannsretten kom til at Zachariasbryggen AS ikke hadde partsevne etter innstillingen. Dette var aldri tema i forbindelse med innstillingen, og Zachariasbryggen AS og dets eier Siso Invest AS var forut for, under og etter konkursen representert ved advokater som ikke gjorde spørsmålet om tap av partsevne til et spørsmål.
Det kan reises tvil om saksøker har rettslig interesse, jfr. tvisteloven § 1-3, men spørsmålet trenger ikke å settes på spissen der saken blir å avvise.
Det foreligger ikke årsakssammenheng mellom de påståtte feil og tapet. Zachariasbryggen AS valgte selv å forfølge erstatningssaken ved anke, og parten selv er nærmest til å vurdere prosessrisiko og prosessforutsetninger ved anke. Zachariasbryggen AS valgte ikke å anke lagmannsrettens avgjørelse om sakskostnader, og i en slik situasjon må da erstatning uansett falle bort på grunn av skadelidtes medvirkning.
Eventuelle forsinkelsesrenter skal beregnes tidligst fra påkrav, som er saksøkers prosessvarsel.
Saksøkte nedla i prosedyren slik påstand:
Prinsipalt:Kravet avvises.
Subsidiært:Staten v/Justis- og beredskapsdepartementet frifinnes.
I begge tilfeller:Staten v/Justis- og beredskapsdepartementet tilkjennes sakskostnader.
I saken her knytter saksøker erstatningssøksmålet til dommer Pundsnes’ beslutning om å innstille bobehandlingen i Zachariasbryggen AS’ konkursbo. Beslutningen ledet til innstillingskjennelsen av 11. september 2019. Det er på det rene at saksøker mener det ikke hefter noen feil ved selve kjennelsen. Likevel mener saksøker at herværende søksmål må bli å fremme, da det er «selve avgjørelsenes eksistens og ikke innholdet i avgjørelsene som er ansvarsgrunnlaget», som det heter i stevningen. Etter det retten forstår mener saksøker at dommeren begikk en erstatningsbetinget feil da han ikke valgte å avvente innstilling i påvente av resultatet i en pågående erstatningssak.
Retten har kommet til at søksmålet må bli å avvise etter domstolloven § 200 tredje ledd.
Domstolloven § 200 tredje ledd lyder:
Erstatningssøksmål om en tjenestemanns eller det offentliges ansvar i anledning av rettslige avgjørelser kan ikke reises uten at
Tredje ledd bokstav a, b og c gir regler om hvilke vilkår som må være oppfylt for at det kan reises erstatningssøksmål mot en dommer «i anledning av» rettslige avgjørelser. Det er enighet om at hverken paragrafens bokstav a), b) eller c) er aktuelle i saken her.
Bakgrunnen for ovennevnte regel «er at rettslige avgjørelser skal angripes ved rettsmidler, ikke gjennom etterfølgende søksmål», jfr. NOU 2001:32 A side 500. Videre heter det samme sted:
Tvistemålsutvalget peker særlig på at søksmålsbegrensningene skal hindre omgåelse av lovens regler om rettsmidler: Adgang til å reise erstatningssøksmål i tilfeller der den omtvistete avgjørelse ikke er opphevet eller endret, gir mulighet for «omkamp» om spørsmål som etter lovens system forutsettes å være endelig løst, med de begrensninger som følger av adgangen til å begjære gjenopptakelse. Desto lenger man går i å tillate slike søksmål, desto mer vil man undergrave de grenser for rettsmiddelbruk som av ulike årsaker bør stilles opp. Slik sett har dagens regler også en side mot reglene om rettskraft.
Det samme er fremhevet i Ot.prp.nr.51 (2004–2005) side 344:
Departementet mener det klare utgangspunkt må være at prøving av om det er begått feil i rettergangen, må søkes avhjulpet ved rettsmidler
I Rt-1974-935 heter det til de tilsvarende eldre reglene i tvistemålsloven § 436 jfr. § 435:
Formålet med disse bestemmelser er å hindre at rettsavgjørelser som er blitt rettskraftige, blir gjort til gjenstand for ny prøvelse gjennom en erstatningssak. Vår prosessordning åpner både for straffesaker og sivile saker muligheter for overprøving ved overordnede domstoler og adgang til gjenopptagelse, men når disse rettsmidler er uttømt, skal en rettskraftig avgjørelse være endelig. Tvistemålslovens § 436 setter derfor som vilkår for erstatningssøksmål i anledning av rettslige avgjørelser at avgjørelsen først må være opphevet eller forandret eller tjenestemannen ved dom kjent skyldig i et straffbart forhold ved avgjørelsen. Som denne sak nå foreligger for Høyesterett, angripes imidlertid sikringsdommen ikke lenger som uriktig. Den forutsettes tvert imot å være riktig, men erstatning kreves fordi saksbehandlingen uansett det riktige domsresultat har voldt skade og tap. Nå kan bestemmelsen i tvistemålslovens § 436 etter min mening ikke ta sikte på enhver tildragelse under saksbehandlingen. Den må tolkes i lys av sitt formål – å hindre at den rettslige avgjørelse ad omveier søkes omprøvet. Dreier det seg om et erstatningskrav som – om det vinner medhold – ikke kommer i strid med selve den rettslige avgjørelse, som forutsettes riktig, vil søksmålet ikke innebære noen omprøving av dommen, og må da falle utenfor bestemmelsens rekkevidde. (Understreket av tingretten i saken her)
«Omkamp»- og «omgåelses»-hensynet er også fremhevet i HR-2016-2195-S avsnitt 42-43:
Spørsmålet er så om herværende søksmål rammes av ovennevnte «omkamp»- og «omgåelses»-hensyn.
Når saksøker i saken her mener at selve innstillingskjennelsen er korrekt, men at dommerens valg om å innstille konkursboet lider av feil, kan retten ikke se det annerledes enn at søksmålet nettopp er en omgåelse av den rettskraftige og ubestridte innstillingskjennelsen. Det er i realiteten innstillingskjennelsen som angripes i herværende søksmål. Saksøker protesterte ikke på bostyrers forslag om innstilling, ei heller anket han innstillingskjennelsen, noe han hadde full anledning til dersom han mente at dommerens valg om å innstille var basert på feil faktum, feil lovanvendelse eller feil saksbehandling, jfr. konkursloven § 149. Herværende søksmål er da nettopp reist «i anledning av rettslig avgjørelse», jfr. domstolloven § 200 tredje ledd.
Saken her skiller seg fra forholdet i Rt-1974-935, hvor det heter:
Som denne sak nå foreligger for Høyesterett, angripes imidlertid sikringsdommen ikke lenger som uriktig. Den forutsettes tvert imot å være riktig, men erstatning kreves fordi saksbehandlingen uansett det riktige domsresultat har voldt skade og tap.
I saken her er det ikke saksbehandlingen i tilknytning til innstillingskjennelsen som har voldt det påståtte tap, men derimot innstillingen av bobehandlingen med den etterfølgende sletting av selskapet i Foretaksregisteret. Det påståtte tap i saken her har ikke «uansett det riktige domsresultat» (innstillingskjennelsen) påført saksøker tap.
Det tap som saksøker krever erstattet fra staten i saken her er lik omkostningsavgjørelsen i Gulating lagmannsretts avvisningskjennelse av 5. juni 2020. Heller ikke lagmannsrettens omkostningsavgjørelse ble anket av saksøker, ei heller er det i saken her anført at denne er feil.
På bakgrunn av ovennevnte finner retten det klart at herværende søksmål «vil ad omveier», som det heter i Rt-1974-935, søke «omprøvet» innstillingskjennelsen og lagmannsrettens omkostningsavgjørelse.
Etter dette må søksmålet bli å avvise etter domstolloven § 200 tredje ledd.
Selv om retten ovenfor har kommet til at saken må bli å avvise, finner retten det riktig å si noe om det anførte ansvarsgrunnlag. Partene har brukt mye tid og krefter på dette, og en vesentlig del av hovedforhandlingen har handlet om påstått erstatningsbetingende feil fra daværende tingrettsdommer Pundsnes side i forbindelse med innstillingen av bobehandlingen.
Etter bevisførselen kan retten ikke se at daværende tingrettsdommer Pundsnes er noe å bebreide i forbindelse med prosessen rundt innstillingen av bobehandlingen i Zachariasbryggen AS’ konkursbo.
Et eventuelt ansvar for staten i saken her kan gjøres gjeldende etter skadeserstatningsloven § 2-1, hvor staten har et objektivt ansvar for dommerens uaktsomme handlinger. Det vil da være samme ansvarsnorm som etter domstolloven § 200 som kommer til anvendelse, hvoretter dommeren må ha handlet kvalifisert klanderverdig, jfr. Bøhn; Kommentarutgave til domstolloven (Juridica) til § 200 avsnitt 11 og 14. I sistnevnte avsnitt heter det:
Forholdet mellom kravet til skyld hos arbeidstakeren i skadeserstatningsloven § 2-1 og § 200 ble ikke berørt i forarbeidene til skadeserstatningsloven. Hensynet til sammenheng i reglene tilsier at staten ikke kan ha erstatningsansvar for domstolenes virksomhet etter skadeserstatningsloven § 21 ved uaktsomhet fra arbeidstakers side som ikke er tilstrekkelig til å medføre ansvar etter § 200, jf. tilsvarende synspunkt i merknad 11 ovenfor om skadevolderens eget ansvar. Men gjøres ansvar gjeldende etter skadeserstatningsloven § 2-1, er staten prinsipalt ansvarlig, det vil si ansvarlig uavhengig av om sak er reist mot skadevolderen.
At ansvarsnormen etter domstolloven er «kvalifisert klanderverdig» eller «vesentlig å bebreide» er slått fast i langvarig høyesterettspraksis, se for eksempel Rt-1990-214, Rt-1997-102 og Rt-1997-615.
Etter forutgående gjeldsforhandling ble det åpnet konkurs i Zachariasbryggen AS ved Bergen tingretts kjennelse av 11. september 2013. Ved bostyrets sluttinnberetning av 7. juli 2019 ble bobehandlingen foreslått innstilt etter konkursloven § 135:
Gulating lagmannsretts rettskraftige avgjørelse i skjønnssaken medfører at boet ikke vil bli tilført midler til fordeling på kreditorer uten pantesikkerhet.
Erstatningssøksmålet har vært til behandling ved Bergen tingrett i perioden 29. april til 7' juni 2019. Det forventes at dom først vil foreligge etter ferien i 2019, og ankemuligheten gjør at en ikke kan forvente en avgjørelse før i 2024.
Basert på dette – og det faktum at boet er uten midler for videre bobehandling – vil bostyret foreslå at bobehandlingen innstilles i medhold av konkurslovens § 135.
Det er som nevnt ikke midler i boet. Skulle det anlagte erstatningssøksmål føre til at boet blir tilført midler etter at Zachariasbryggen AS har fått dekket prosesskostnader, vil gjenåpning kunne skje.
Innberetningen med forslag om innstilling av bobehandlingen var på vanlig måte forelagt debitor, dets aksjonær og styre (saksøker i saken her) og selskapets kreditorer, og det innkom ingen innsigelser. Det er i saken her opplyst at Zachariasbryggen AS og Siso Invest AS på dette tidspunkt var bistått av flere advokater, herunder saksøkers prosessfullmektig i herværende sak, advokat Dag Saltnes.
Retten kan ikke se det annerledes enn at konkursloven § 135 pålegger retten en plikt til å innstille bobehandlingen dersom betingelsene etter loven for dette er til stede, jfr. paragrafens tredje ledd:
På grunnlag av bostyrerens innstilling kan retten beslutte at bobehandlingen skal innstilles eller at det skal innkalles til skiftesamling til drøftelse av spørsmålet om innstilling av bobehandlingen. Dersom det ikke i henhold til tilsagn gitt i denne skiftesamling blir stilt sikkerhet for omkostningene, skal bobehandlingen innstilles, med mindre retten gir en kort utsettelse. (Understreket av tingretten i saken her)
Daværende tingrettsdommer Eivind Pundsnes og bostyrer, advokat Willy Dalheim, har som vitner i saken her forklart at boet ikke hadde midler for videre drift, at hverken debitors eier (Siso Invest AS) eller kreditorene var villig til å stille sikkerhet for videre konkursbehandling, samt at ved eventuell videre konkursbehandling var det fare for massekonkurs. Både tingrettsdommer Pundsnes og bostyrer Dalheim mente – og mener fortsatt – at vilkårene for innstilling etter konkursloven § 135 var til stede, og at det etter loven ikke var anledning til å holde bobehandlingen videre åpen. Styreleder i Zachariasbryggen AS, Knut Jørgen Hauge (som også er eier og styreleder i Siso Invest AS), har i retten forklart at heller ikke han og hans juridiske rådgivere hadde innsigelser til innstillingsforslaget og innstillingskjennelsen.
Til tross for at det ikke var midler i boet og at videre bobehandling kunne medføre massekonkurs, mener saksøker i saken her at dommer Pundsnes er å bebreide – han skulle og burde vurdert om boet burde holdes åpent i påvente av dom i erstatningssaken. Retten er ikke enig i dette. Tingretten kan ikke unnlate å innstille der det ikke er midler eller sikkerhet for videre bobehandling, jfr. Ro og Wiker, Kommentarutgave til konkursloven (2003), side 510:
Tingretten kan ikke på eget initiativ unnlate å innstille bobehandlingen dersom bostyreren har innstilt på dette. Tingretten kan på grunnlag av bostyrerens innstilling enten beslutte at bobehandlingen skal innstilles, eller at det skal innkalles til skiftesamling etter § 92 til drøftelse av spørsmålet om innstilling av bobehandlingen.
Som nevnt var kravene i erstatningssaken abandonert etter konkursloven § 177 b. Det følger hverken av reglene om abandonering eller av reglene om avslutning av bobehandling at bostyrer og/eller tingretten har plikt til å holde boet åpent i påvente av at abandonert krav finner sin løsning i en rettstvist. Meningen med abandoneringen var at boet nettopp ikke hadde vilje og ressurser til å håndtere erstatningssaken – den ble overlatt til styret i Zachariasbryggen AS og dets eier Siso Invest AS.
At Gulating lagmannsrett i sin avvisningskjennelse 5. juni 2020 i erstatningssaken kom til at Zachariasbryggen AS ikke hadde begrenset partsevne etter at selskapet ble avviklet og slettet i Foretaksregisteret, er ikke å bebreide dommeren i Bergen tingrett. Som nevnt følger tingrettens innstillingskjennelse av vilkårene i konkursloven § 135, og det er ikke påvist feil ved tingrettens saksbehandling og rettsanvendelse. Det kan ikke bebreides dommer Pundsnes at han korrekt har fulgt konkursloven § 135, selv om det senere viste seg at innstillingen fikk betydning for det abandonerte krav i en erstatningssak.
Retten viser også til at det ikke kan ses at det er innstillingskjennelsen – eller dommer Pundsnes håndtering av spørsmålet om innstilling av bobehandlingen – som er den nødvendige betingelse for det tap saksøker nå gjør gjeldende. Saksøkers tap har direkte oppstått ved sakskostnadsavgjørelsen i Gulating lagmannsretts kjennelse av 5. juni 2020, ikke ved tingrettens innstillingskjennelse. Retten i saken her har en viss forståelse for at
Knut Jørgen Hauge reagerer over lagmannsrettens omkostningsavgjørelse og begrunnelse. Imidlertid var det saksøker i saken her som valgte å bringe erstatningssaken inn for lagmannsretten etter at selskapet var slettet i Foretaksregisteret. Saksøker var representert ved advokat, og må selv ta risikoen for resultatet av en anke. Retten viser videre til at det ikke er sikkert at lagmannsretten hadde kommet til en annen omkostningsavgjørelse ved en eventuell full ankeforhandling. Endelig viser retten til at Knut Jørgen Hauge i retten i saken her har forklart at han valgte ikke å anke lagmannsrettens avgjørelse, ei heller kun omkostningsavgjørelsen, til tross for klare råd fra sin daværende prosessfullmektig, advokat Morten Steenstrup, om at lagmannsrettens avgjørelse burde ankes.
Som nevnt ovenfor mener retten at søksmålet må bli å avvise etter domstolloven § 200 tredje ledd.
For øvrig mener retten at det ikke foreligger ansvarsgrunnlag. Ei heller mener retten at det foreligger tilstrekkelig årsakssammenheng mellom den påståtte skadegjørende handling – innstilling av konkursbehandlingen – og tapet (omkostningsavgjørelsen i lagmannsretten).
Saksøkte har vunnet saken fullt ut, og har krav på full erstatning for sine sakskostnader fra saksøker, jfr. tvisteloven § 20-2 (1) og (2). Retten har vurdert om unntakene i tvisteloven § 20-2 (3) bør komme til anvendelse, men kan ikke se at så er tilfelle.
Advokat Liv Inger Gjone Gabrielsen har innlevert omkostningsoppgave på til sammen NOK 155 200, mens advokat Saltnes har innlevert omkostningsoppgave på til sammen NOK 982 839 inkl. mva. Retten finner advokat Gjone Gabrielsens omkostninger rimelige og nødvendige, og legger omkostningsoppgaven til grunn.
SLUTNING 
I saken her knytter saksøker erstatningssøksmålet til dommer Pundsnes’ beslutning om å innstille bobehandlingen i Zachariasbryggen AS’ konkursbo. Beslutningen ledet til innstillingskjennelsen av 11. september 2019. Det er på det rene at saksøker mener det ikke hefter noen feil ved selve kjennelsen. Likevel mener saksøker at herværende søksmål må bli å fremme, da det er «selve avgjørelsenes eksistens og ikke innholdet i avgjørelsene som er ansvarsgrunnlaget», som det heter i stevningen. Etter det retten forstår mener saksøker at dommeren begikk en erstatningsbetinget feil da han ikke valgte å avvente innstilling i påvente av resultatet i en pågående erstatningssak.
Retten har kommet til at søksmålet må bli å avvise etter domstolloven § 200 tredje ledd.
Domstolloven § 200 tredje ledd lyder:
Erstatningssøksmål om en tjenestemanns eller det offentliges ansvar i anledning av rettslige avgjørelser kan ikke reises uten at
Tredje ledd bokstav a, b og c gir regler om hvilke vilkår som må være oppfylt for at det kan reises erstatningssøksmål mot en dommer «i anledning av» rettslige avgjørelser. Det er enighet om at hverken paragrafens bokstav a), b) eller c) er aktuelle i saken her.
Bakgrunnen for ovennevnte regel «er at rettslige avgjørelser skal angripes ved rettsmidler, ikke gjennom etterfølgende søksmål», jfr. NOU 2001:32 A side 500. Videre heter det samme sted:
Tvistemålsutvalget peker særlig på at søksmålsbegrensningene skal hindre omgåelse av lovens regler om rettsmidler: Adgang til å reise erstatningssøksmål i tilfeller der den omtvistete avgjørelse ikke er opphevet eller endret, gir mulighet for «omkamp» om spørsmål som etter lovens system forutsettes å være endelig løst, med de begrensninger som følger av adgangen til å begjære gjenopptakelse. Desto lenger man går i å tillate slike søksmål, desto mer vil man undergrave de grenser for rettsmiddelbruk som av ulike årsaker bør stilles opp. Slik sett har dagens regler også en side mot reglene om rettskraft.
Det samme er fremhevet i Ot.prp.nr.51 (2004–2005) side 344:
Departementet mener det klare utgangspunkt må være at prøving av om det er begått feil i rettergangen, må søkes avhjulpet ved rettsmidler
I Rt-1974-935 heter det til de tilsvarende eldre reglene i tvistemålsloven § 436 jfr. § 435:
Formålet med disse bestemmelser er å hindre at rettsavgjørelser som er blitt rettskraftige, blir gjort til gjenstand for ny prøvelse gjennom en erstatningssak. Vår prosessordning åpner både for straffesaker og sivile saker muligheter for overprøving ved overordnede domstoler og adgang til gjenopptagelse, men når disse rettsmidler er uttømt, skal en rettskraftig avgjørelse være endelig. Tvistemålslovens § 436 setter derfor som vilkår for erstatningssøksmål i anledning av rettslige avgjørelser at avgjørelsen først må være opphevet eller forandret eller tjenestemannen ved dom kjent skyldig i et straffbart forhold ved avgjørelsen. Som denne sak nå foreligger for Høyesterett, angripes imidlertid sikringsdommen ikke lenger som uriktig. Den forutsettes tvert imot å være riktig, men erstatning kreves fordi saksbehandlingen uansett det riktige domsresultat har voldt skade og tap. Nå kan bestemmelsen i tvistemålslovens § 436 etter min mening ikke ta sikte på enhver tildragelse under saksbehandlingen. Den må tolkes i lys av sitt formål – å hindre at den rettslige avgjørelse ad omveier søkes omprøvet. Dreier det seg om et erstatningskrav som – om det vinner medhold – ikke kommer i strid med selve den rettslige avgjørelse, som forutsettes riktig, vil søksmålet ikke innebære noen omprøving av dommen, og må da falle utenfor bestemmelsens rekkevidde. (Understreket av tingretten i saken her)
«Omkamp»- og «omgåelses»-hensynet er også fremhevet i HR-2016-2195-S avsnitt 42-43:
Spørsmålet er så om herværende søksmål rammes av ovennevnte «omkamp»- og «omgåelses»-hensyn.
Når saksøker i saken her mener at selve innstillingskjennelsen er korrekt, men at dommerens valg om å innstille konkursboet lider av feil, kan retten ikke se det annerledes enn at søksmålet nettopp er en omgåelse av den rettskraftige og ubestridte innstillingskjennelsen. Det er i realiteten innstillingskjennelsen som angripes i herværende søksmål. Saksøker protesterte ikke på bostyrers forslag om innstilling, ei heller anket han innstillingskjennelsen, noe han hadde full anledning til dersom han mente at dommerens valg om å innstille var basert på feil faktum, feil lovanvendelse eller feil saksbehandling, jfr. konkursloven § 149. Herværende søksmål er da nettopp reist «i anledning av rettslig avgjørelse», jfr. domstolloven § 200 tredje ledd.
Saken her skiller seg fra forholdet i Rt-1974-935, hvor det heter:
Som denne sak nå foreligger for Høyesterett, angripes imidlertid sikringsdommen ikke lenger som uriktig. Den forutsettes tvert imot å være riktig, men erstatning kreves fordi saksbehandlingen uansett det riktige domsresultat har voldt skade og tap.
I saken her er det ikke saksbehandlingen i tilknytning til innstillingskjennelsen som har voldt det påståtte tap, men derimot innstillingen av bobehandlingen med den etterfølgende sletting av selskapet i Foretaksregisteret. Det påståtte tap i saken her har ikke «uansett det riktige domsresultat» (innstillingskjennelsen) påført saksøker tap.
Det tap som saksøker krever erstattet fra staten i saken her er lik omkostningsavgjørelsen i Gulating lagmannsretts avvisningskjennelse av 5. juni 2020. Heller ikke lagmannsrettens omkostningsavgjørelse ble anket av saksøker, ei heller er det i saken her anført at denne er feil.
På bakgrunn av ovennevnte finner retten det klart at herværende søksmål «vil ad omveier», som det heter i Rt-1974-935, søke «omprøvet» innstillingskjennelsen og lagmannsrettens omkostningsavgjørelse.
Etter dette må søksmålet bli å avvise etter domstolloven § 200 tredje ledd.
Selv om retten ovenfor har kommet til at saken må bli å avvise, finner retten det riktig å si noe om det anførte ansvarsgrunnlag. Partene har brukt mye tid og krefter på dette, og en vesentlig del av hovedforhandlingen har handlet om påstått erstatningsbetingende feil fra daværende tingrettsdommer Pundsnes side i forbindelse med innstillingen av bobehandlingen.
Etter bevisførselen kan retten ikke se at daværende tingrettsdommer Pundsnes er noe å bebreide i forbindelse med prosessen rundt innstillingen av bobehandlingen i Zachariasbryggen AS’ konkursbo.
Et eventuelt ansvar for staten i saken her kan gjøres gjeldende etter skadeserstatningsloven § 2-1, hvor staten har et objektivt ansvar for dommerens uaktsomme handlinger. Det vil da være samme ansvarsnorm som etter domstolloven § 200 som kommer til anvendelse, hvoretter dommeren må ha handlet kvalifisert klanderverdig, jfr. Bøhn; Kommentarutgave til domstolloven (Juridica) til § 200 avsnitt 11 og 14. I sistnevnte avsnitt heter det:
Forholdet mellom kravet til skyld hos arbeidstakeren i skadeserstatningsloven § 2-1 og § 200 ble ikke berørt i forarbeidene til skadeserstatningsloven. Hensynet til sammenheng i reglene tilsier at staten ikke kan ha erstatningsansvar for domstolenes virksomhet etter skadeserstatningsloven § 21 ved uaktsomhet fra arbeidstakers side som ikke er tilstrekkelig til å medføre ansvar etter § 200, jf. tilsvarende synspunkt i merknad 11 ovenfor om skadevolderens eget ansvar. Men gjøres ansvar gjeldende etter skadeserstatningsloven § 2-1, er staten prinsipalt ansvarlig, det vil si ansvarlig uavhengig av om sak er reist mot skadevolderen.
At ansvarsnormen etter domstolloven er «kvalifisert klanderverdig» eller «vesentlig å bebreide» er slått fast i langvarig høyesterettspraksis, se for eksempel Rt-1990-214, Rt-1997-102 og Rt-1997-615.
Etter forutgående gjeldsforhandling ble det åpnet konkurs i Zachariasbryggen AS ved Bergen tingretts kjennelse av 11. september 2013. Ved bostyrets sluttinnberetning av 7. juli 2019 ble bobehandlingen foreslått innstilt etter konkursloven § 135:
Gulating lagmannsretts rettskraftige avgjørelse i skjønnssaken medfører at boet ikke vil bli tilført midler til fordeling på kreditorer uten pantesikkerhet.
Erstatningssøksmålet har vært til behandling ved Bergen tingrett i perioden 29. april til 7' juni 2019. Det forventes at dom først vil foreligge etter ferien i 2019, og ankemuligheten gjør at en ikke kan forvente en avgjørelse før i 2024.
Basert på dette – og det faktum at boet er uten midler for videre bobehandling – vil bostyret foreslå at bobehandlingen innstilles i medhold av konkurslovens § 135.
Det er som nevnt ikke midler i boet. Skulle det anlagte erstatningssøksmål føre til at boet blir tilført midler etter at Zachariasbryggen AS har fått dekket prosesskostnader, vil gjenåpning kunne skje.
Innberetningen med forslag om innstilling av bobehandlingen var på vanlig måte forelagt debitor, dets aksjonær og styre (saksøker i saken her) og selskapets kreditorer, og det innkom ingen innsigelser. Det er i saken her opplyst at Zachariasbryggen AS og Siso Invest AS på dette tidspunkt var bistått av flere advokater, herunder saksøkers prosessfullmektig i herværende sak, advokat Dag Saltnes.
Retten kan ikke se det annerledes enn at konkursloven § 135 pålegger retten en plikt til å innstille bobehandlingen dersom betingelsene etter loven for dette er til stede, jfr. paragrafens tredje ledd:
På grunnlag av bostyrerens innstilling kan retten beslutte at bobehandlingen skal innstilles eller at det skal innkalles til skiftesamling til drøftelse av spørsmålet om innstilling av bobehandlingen. Dersom det ikke i henhold til tilsagn gitt i denne skiftesamling blir stilt sikkerhet for omkostningene, skal bobehandlingen innstilles, med mindre retten gir en kort utsettelse. (Understreket av tingretten i saken her)
Daværende tingrettsdommer Eivind Pundsnes og bostyrer, advokat Willy Dalheim, har som vitner i saken her forklart at boet ikke hadde midler for videre drift, at hverken debitors eier (Siso Invest AS) eller kreditorene var villig til å stille sikkerhet for videre konkursbehandling, samt at ved eventuell videre konkursbehandling var det fare for massekonkurs. Både tingrettsdommer Pundsnes og bostyrer Dalheim mente – og mener fortsatt – at vilkårene for innstilling etter konkursloven § 135 var til stede, og at det etter loven ikke var anledning til å holde bobehandlingen videre åpen. Styreleder i Zachariasbryggen AS, Knut Jørgen Hauge (som også er eier og styreleder i Siso Invest AS), har i retten forklart at heller ikke han og hans juridiske rådgivere hadde innsigelser til innstillingsforslaget og innstillingskjennelsen.
Til tross for at det ikke var midler i boet og at videre bobehandling kunne medføre massekonkurs, mener saksøker i saken her at dommer Pundsnes er å bebreide – han skulle og burde vurdert om boet burde holdes åpent i påvente av dom i erstatningssaken. Retten er ikke enig i dette. Tingretten kan ikke unnlate å innstille der det ikke er midler eller sikkerhet for videre bobehandling, jfr. Ro og Wiker, Kommentarutgave til konkursloven (2003), side 510:
Tingretten kan ikke på eget initiativ unnlate å innstille bobehandlingen dersom bostyreren har innstilt på dette. Tingretten kan på grunnlag av bostyrerens innstilling enten beslutte at bobehandlingen skal innstilles, eller at det skal innkalles til skiftesamling etter § 92 til drøftelse av spørsmålet om innstilling av bobehandlingen.
Som nevnt var kravene i erstatningssaken abandonert etter konkursloven § 177 b. Det følger hverken av reglene om abandonering eller av reglene om avslutning av bobehandling at bostyrer og/eller tingretten har plikt til å holde boet åpent i påvente av at abandonert krav finner sin løsning i en rettstvist. Meningen med abandoneringen var at boet nettopp ikke hadde vilje og ressurser til å håndtere erstatningssaken – den ble overlatt til styret i Zachariasbryggen AS og dets eier Siso Invest AS.
At Gulating lagmannsrett i sin avvisningskjennelse 5. juni 2020 i erstatningssaken kom til at Zachariasbryggen AS ikke hadde begrenset partsevne etter at selskapet ble avviklet og slettet i Foretaksregisteret, er ikke å bebreide dommeren i Bergen tingrett. Som nevnt følger tingrettens innstillingskjennelse av vilkårene i konkursloven § 135, og det er ikke påvist feil ved tingrettens saksbehandling og rettsanvendelse. Det kan ikke bebreides dommer Pundsnes at han korrekt har fulgt konkursloven § 135, selv om det senere viste seg at innstillingen fikk betydning for det abandonerte krav i en erstatningssak.
Retten viser også til at det ikke kan ses at det er innstillingskjennelsen – eller dommer Pundsnes håndtering av spørsmålet om innstilling av bobehandlingen – som er den nødvendige betingelse for det tap saksøker nå gjør gjeldende. Saksøkers tap har direkte oppstått ved sakskostnadsavgjørelsen i Gulating lagmannsretts kjennelse av 5. juni 2020, ikke ved tingrettens innstillingskjennelse. Retten i saken her har en viss forståelse for at
Knut Jørgen Hauge reagerer over lagmannsrettens omkostningsavgjørelse og begrunnelse. Imidlertid var det saksøker i saken her som valgte å bringe erstatningssaken inn for lagmannsretten etter at selskapet var slettet i Foretaksregisteret. Saksøker var representert ved advokat, og må selv ta risikoen for resultatet av en anke. Retten viser videre til at det ikke er sikkert at lagmannsretten hadde kommet til en annen omkostningsavgjørelse ved en eventuell full ankeforhandling. Endelig viser retten til at Knut Jørgen Hauge i retten i saken her har forklart at han valgte ikke å anke lagmannsrettens avgjørelse, ei heller kun omkostningsavgjørelsen, til tross for klare råd fra sin daværende prosessfullmektig, advokat Morten Steenstrup, om at lagmannsrettens avgjørelse burde ankes.
Som nevnt ovenfor mener retten at søksmålet må bli å avvise etter domstolloven § 200 tredje ledd.
For øvrig mener retten at det ikke foreligger ansvarsgrunnlag. Ei heller mener retten at det foreligger tilstrekkelig årsakssammenheng mellom den påståtte skadegjørende handling – innstilling av konkursbehandlingen – og tapet (omkostningsavgjørelsen i lagmannsretten).
Saksøkte har vunnet saken fullt ut, og har krav på full erstatning for sine sakskostnader fra saksøker, jfr. tvisteloven § 20-2 (1) og (2). Retten har vurdert om unntakene i tvisteloven § 20-2 (3) bør komme til anvendelse, men kan ikke se at så er tilfelle.
Advokat Liv Inger Gjone Gabrielsen har innlevert omkostningsoppgave på til sammen NOK 155 200, mens advokat Saltnes har innlevert omkostningsoppgave på til sammen NOK 982 839 inkl. mva. Retten finner advokat Gjone Gabrielsens omkostninger rimelige og nødvendige, og legger omkostningsoppgaven til grunn.
SLUTNING 