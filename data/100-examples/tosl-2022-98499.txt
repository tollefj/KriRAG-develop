Det er et grunnleggende krav i strafferetten at det er påtalemyndigheten som har bevisbyrden, som omfatter alle subjektive og objektive straffbarhetsbetingelser. Således at tiltalte skal anses som uskyldig inntil påtalemyndigheten har bevist det motsatte.
Det er et strengt beviskrav i strafferetten. For å kunne domfelle tiltalte må retten på grunnlag av de bevis som er framlagt i saken, være overbevist om eller sikker på at tiltalte er skyldig. Det er ikke tilstrekkelig at det er mer sannsynlig at tiltalte er skyldig, enn at han ikke er det.
Kravet gjelder bevisresultatet som sådan. Det kreves ikke at hvert enkelt moment skal være bevist utover enhver rimelig tvil, såfremt det etter en samlet vurdering av momentene ikke er rimelig tvil om konklusjonen. Dette strenge beviskravet anvendes også ved vurderingen av de faktiske forhold knyttet til den straffbare handlingen, selv om forholdene bare har betydning for straffutmålingen.
Retten har lagt til grunn ovennevnte prinsipper ved vurderingen av skyldspørsmålet og straffutmålingen.
Ad. tiltalebeslutning av 04.07.2022
Post I, II, III og IV
Tiltalte har forklart for retten at han om kvelden lørdag den 21. mai 2022 hadde vært på området ved [skole] sammen med noen barndomskamerater. Her hadde de spilt ball og hygget seg. Tiltalte har vokst opp på [sted]. Tiltaltes foreldre bor fortsatt i boligblokken i [adresse2] som er barndomshjemmet til tiltalte. Tiltalte hadde i løpet av kvelden inntatt 3-4 halvlitere med Hansa «Mango øl» samt at han hadde tatt noen drag av en røyk med cannabis han hadde fått av en av kameratene. Ifølge tiltalte hadde han tidligere på dagen parkert den Mercedes personbil som er beskrevet i tiltalen på parkeringsplassen i nærheten av [kirke]. Bilen tilhørte hans far. Parkeringstiden hadde løpt ut, hvoretter tiltalte bestemte seg for å flytte bilen til en parkeringsplass utenfor boligblokken i [adresse2]. Her var det anledning til å stå i 20 minutter. Tanken var at hans bror skulle overta bilen etter dette. Tiltalte måtte også på toalettet. Han bestemte seg derfor for å kjøre bilen fra parkeringsplassen ved [kirke] og til parkeringsplassen ved [adresse2]. Dette er ifølge tiltalte en kjørestrekning på anslagsvis 200 til 300 meter.
Om det videre hendelsesforløp har tiltalte forklart at han satte seg inn i bilen omkring midnatt. Da han kjørte fra parkeringsplassen, la han merke til en eldre Passat personbil som kom fra innkjøringen til boligområdet og som tiltalte måtte passere på vei inn i boligområdet. Ifølge tiltalte kjørt han med lav hastighet, anslagsvis 5 km/t, da han passerte Passaten. Han hadde musikk i bilen. Musikkanlegget ble automatisk slått på når han startet bilen. Han la merke til at det satt to mannspersoner i bilen. I tillegg til føreren satt det en person i passasjersetet foran. Tiltalte rakk ifølge sin forklaring opp hånden som hilsning da han passerte Passaten. Etter passeringen er det en kombinert gangvei og kjørevei som leder inn til boligområdet. Ifølge tiltalte økte han hastigheten til anslagsvis 30/40 km/t etter å passert nevnte kjøretøy. Etter om lag 150 meter på gangveien/kjøreveien svinget han av til høyre for å komme inn til boligblokken i [adresse2]. Det er en 90 grader sving, og avstanden fra han svingte av og fram til han parkerte utenfor boligblokken anslo tiltalte til å være maksimalt 30 meter. Ifølge tiltalte var det først da han parkerte bilen og stod ved inngangsdøren at han observerte blålys. Tiltalte hadde ikke nøkkel til inngangsdøren til oppgangen, og ringte derfor på dørklokken utenfor. Idet døren åpnet seg ble han nærmest taklet inn i ytterveggen av en person som kom løpende og sa han var fra politiet. Sekunder etter kom en annen person til. De tok tak i armene hans og han ble umiddelbart påsatt håndjern. Ifølge tiltale ga han beskjed om at han hadde behov for å komme på toalettet. Han fikk imidlertid beskjed om at han først måtte avlegge urinprøve.
Politibetjent B har forklart for retten at han kjørte sivil tjenestebil av typen Passat sammen med sin kollega, politibetjent C. De var begge sivilt antrukket. Det var B som kjørte bilen. Ifølge B ble de oppmerksom på en svart Mercedes som kom kjørende mot dem. Avstanden mellom bilene da de passerte var ca. 1 meter. Ifølge B stod Passaten nærmest stille eller bare trillet framover, da bilene passerte hverandre. Mercedesen holdt ifølge vitnet en hastighet av 20 til 30 km/t ved passering. Ifølge vitnet hadde han rullet ned vinduet, og da Mercedesen passerte hadde vitnet sagt høyt og tydelig til føreren av Mercedesen at de var fra politiet og at han måtte stanse. Vinduet på førersiden til Mercededes var også nede. Ifølge vitnet fikk han blikkontakt med føreren av Mercedesen idet den passerte. Ifølge vitnet trodde han at føreren av Mercedesen må ha hørt at han sa de var fra politiet og at han ble bedt om å stoppe. Ifølge vitnet ville han også tro at føreren forstod de var fra politiet, idet føreren hadde sett dem begge. Føreren av Mercedesen hadde imidlertid ikke stoppet, og han økte ifølge vitnet hastigheten etter at ha passert Passaten. Ifølge vitnet snudde han Passaten straks etter at Mercedesen hadde passert. Han satte på «blålyset» og tok opp forfølgelsen. Ifølge vitnet hadde de hele kjørestrekningen visuell kontakt med Mercedesen. Med hensyn til hvor langt Mercedesen da lå foran, har vitnet gitt ulike anslag i sin forklaring for retten. Han antok først at avstanden var fra 60 til 80 meter, for så senere å anslå avstanden fra 40 til 50 meter. Ifølge vitnet tok de ganske raskt innpå Mercedesen. Han antok at Passaten holdt en hastighet av 50 til 60 km/t på den kombinerte gang- og kjøreveien. Han så ikke på fartsmåleren, men det gikk «ubehagelig fort». Under kjøreturen hadde hans kollega registrert at to eller tre fotgjengere måtte hoppe eller vike unna for ikke å bli påkjørt. Ifølge vitnet var det minimalt med gatebelysning, og således antok han at føreren av Mercedesen også må ha sett «blålyset» fra Passaten under kjøreturen fram til boligblokken i [adresse2]. Vitnet anslo kjørestrekningen til å være 400 til 500 meter.
Ved pågripelsen av tiltalte utenfor boligblokken, tok ifølge B hans kollega politibetjent C først kontroll på den ene armen til tiltalte, hvoretter B tok kontroll på den andre armen. Tiltalte ble deretter umiddelbart påsatt håndjern. Ifølge vitnet var tiltalte urolig. Han spriket med bena og hadde problemer med å stå rolig. Vitnet kunne ikke erindre hvorvidt tiltalte ba om å få komme på toalettet.
Det er ut fra bevisførselen på det rene at tiltalte har forholdt seg slik som beskrevet i tiltalens post II. Som det framgår ovenfor har tiltalte erkjent at han forut for kjøringen hadde drukket øl, samt at han hadde røkt hasjisj.
Legen erklærte ham ved den kliniske prøve som «moderat påvirket». Analyseresultat fra Oslo universitetssykehus av blodprøve tatt av tiltalte den 22.05.22 kl. 01:30 viser en promille på 0,81. Videre viser blodprøven et THC-nivå i blodet på 0,0359 mikromol/liter, hvilket tilsvarer en alkoholpromille på over 1,2, jf. forskrift om faste grenser for påvirkning av andre berusende eller bedøvende middel enn alkohol m.m. av 20.01.2012 § 1 vedlegg I, hvor det framgår at 0,030 tilsvarer 1,2 i promille. THC er virkestoff i cannabis (hasjisj/marihuana).
Retten er etter dette kommet til at tiltalte utvilsomt har kjørt bil i ruspåvirket tilstand. Det er ingen grunn til å betvile at analyseresultatet gjelder tiltaltes prøver. Den objektive gjerningsbeskrivelsen i vegtrafikkloven § 31 første ledd, jf. § 22 første ledd er oppfylt.
Det subjektive straffbarhetsvilkår etter vegtrafikkloven § 31 er forsett eller uaktsomhet. Retten finner at tiltalte utviste forsett med hensyn til kjøringen og uaktsomhet med hensyn til alkoholkonsentrasjonens og THC-konsentrasjonens eksistens og størrelse, jf. også vegtrafikkloven § 22 fjerde ledd om at villfarelse med hensyn til konsentrasjonens størrelse ikke fritar for straff.
Tiltalte blir etter dette å domfelle i samsvar med tiltalen for overtredelse av post II.
Med hensyn til tiltalens post I foreligger flere usikkerhetsmomenter. Det er for det første etter bevisførselen ingen holdepunkter for at tiltaltes passering med Mercedesen av den sivile politibilen var beheftet med noen faremomenter. Tiltalte har framholdt at han holdt om lag 5 km/t ved passering. Vitnet, politibetjent B har som det framgår ovenfor framholdt at tiltalte holdt en hastighet av 20-30 km/t. Sistnevnte synes neppe forenlig med at vitnet kan ha gjort de observasjoner og foretatt de handlinger som han har beskrevet ovenfor. Det synes også uforenlig med at tiltalte etter passering angivelig skal ha økt farten ytterligere. Retten viser til Bs forklaring om at Passaten tok stadig innpå Mercedesen etter at de tok opp forfølgelsen. Kjørestrekningen er etter bevisførselen ikke mer enn 300 meter.
Det foreligger etter bevisførselen heller ingen sikre observasjoner med hensyn til at to personer måtte vike for ikke å bli påkjørt. Vitnet B har i sin forklaring for retten her vist til sin kollega politibetjent Cs observasjoner i rapport. C er imidlertid ikke ført som vitne i retten. Tiltalte har framholdt at han ikke passerte noen fotgjengere før han svingte inn til høyre. Retten kan ikke utelukke riktigheten av dette. Det er også som det framgår ovenfor framholdt av politibetjent B at Passaten holdt en hastighet av 50 til 60 km/t og med blålys. Det kan ikke utelukkes at sistnevnte eventuelt har foranlediget at fotgjengere kan ha veket vegbanen.
Tiltalte må etter dette bli å frifinne for overtredelse av post I i tiltalen.
Med hensyn til tiltalens post III er å bemerke at politiet kjørte en sivil bil – en eldre Passat personbil. Likeledes er på det rene at begge politibetjentene – B og C – var iført sivil bekledning. Spørsmålet er således om tiltalte likevel har oppfattet eller burde ha oppfattet at han fikk påbud om å stanse da han passerte Passaten.
Det foreligger etter bevisførselen flere usikkerhetsmomenter. Politibetjent B har som det framgår ovenfor framholdt at han gjennom åpent vindu på førersiden ga høyt og tydelig beskjed til tiltalte at de var fra politiet og at han skulle stoppe. Tiltalte har framholdt at han ikke oppfattet dette. Han registrerte kun to mannspersoner i en eldre Passat og hadde ingen tanker om at det var sivilkledde polititjenestemenn i en sivil politibil. Han oppfattet heller ikke at det ble gitt noe pålegg om å stanse da han passerte bilen. Ifølge tiltalte hadde han på musikkanlegget i bilen. Han oppfattet situasjonen slik at det var personer som tilhørte området, hvoretter han ga hilsningstegn med hånden da bilene passerte.
Retten finner ikke å kunne utelukke riktigheten av tiltaltes forklaring. Observasjonene til B er beheftet med usikkerhet. Det vises også til at passeringen av bilene skjedde på svært kort tid, og det er på det rene at det ikke ble gitt noe signal eller tegn om å stoppe forut for passeringen. B kunne heller ikke utelukke at tiltalte hadde aktivert musikkanlegget i bilen.
Det kan heller ikke anses hevet ut over enhver tvil at tiltalte observerte «blålyset» som ble påslått etter at han hadde passert den sivile politibilen. Retten viser til at Passaten måtte gjøre en snumanøver, og det er ingen sikre holdepunkter for at tiltalte observerte «blålyset» før han stod ved inngangsdøren til [adresse2].
Tiltalte må etter dette bli å frifinne for overtredelse av post III i tiltalen.
Med hensyn til post IV i tiltalen legger retten ut fra bevisførselen til grunn at tiltalte umiddelbart ble pågrepet og påsatt håndjern. Det vises til vitneforklaringen til politibetjent B. Det forhold at tiltalte spriket med bena og var urolig etter pågripelsen anses ikke å være et forhold som rammes av straffeloven § 156 første ledd. Retten viser for så vidt her også til Rt-1949-723. Retten kan ikke se at tiltalte ved dette har hindret eller forsøkt å hindre politiet i å «kontrollere han». Bevisbildet er at tiltalte ble pågrepet uten å utøve noen aktiv motstand mot politibetjentene.
Tiltalte blir etter dette å frifinne for overtredelse av post IV i tiltalen.
Tiltalte er tidligere fire ganger ilagt forelegg for overtredelse av legemiddelloven § 31 annet ledd, jf. § 24 første ledd, sist 11.08.2017. Han er også ilagt en påtaleunnlatelse 30.05.2012 for overtredelse av legemiddelloven § 31 annet ledd, jf. § 24 første ledd. Disse forhold får ingen betydning for straffutmålingen.
Tiltalte er nå funnet skyldig i overtredelse av vegtrafikkloven § 31 første ledd, jf. § 22 første ledd.
Hensett til at tiltalte hadde en THC-konsentrasjon i blodet tilsvarende en alkoholkonsentrasjon på over 1,2 promille, skal straffen utmåles etter vegtrafikkloven § 31 andre ledd bokstav c, som lyder:
«Den som overtrer § 22 første ledd, straffes som regel..
Det framgår her at det klare utgangspunktet ved kjøring i ruspåvirket tilstand tilsvarende en alkoholkonsentrasjon i blodet over 1,2 promille er ubetinget fengsel i kombinasjon med bot. Videre framgår det av § 31 fjerde ledd at det ved utmålingen av straffen etter andre ledd «tas særlig hensyn til graden av påvirkning og hvilke farer kjøringen har medført».
Etter Høyesteretts praksis går grensen mellom betinget og ubetinget fengsel i området 1,15 til 1,30 promille, fortrinnsvis nærmere 1,30 promille såfremt det ikke er noe å utsette på kjøringen, jf. Rt-2007-1563 avsnitt 8.
Analyseresultatet innebærer at THC-konsentrasjonen tilsvarer en promille over 1,2. Allmennpreventive hensyn gjør seg således gjeldende med tyngde ved ruskjøring med en slik påvirkningsgrad. Tiltalte var i tillegg under påvirkning av alkohol. Det var en kort kjørestrekning – om lag 300 meter. Kjøringen foregikk imidlertid på en kombinert gangvei/kjøreveg. Skadepotensialet er således stort.
Retten finner at forholdet i utgangspunktet kvalifiserer til en straff av ubetinget fengsel i 23 dager. I tillegg skal han idømmes en bot.
Ved straffutmålingen skal hensyntas at tiltalte i sin forklaring for retten har avgitt en uforbeholden tilståelse, jf. straffeloven § 78 bokstav f).
Retten finner etter dette at straffen passende kan settes til fengsel i 20 dager. Ved utmålingen av botens størrelse skal bemerkes at tiltalte som følge av tap av førerretten har fått redusert inntekten betydelig. Han arbeider som lastebilmekanikker, og kan grunnet tap av førerretten ikke ta utrykningsoppdrag. Han har i dag en brutto månedslønn på 30 til 40.000 kroner. Han har en boliggjeld på ca. 4.500.000.
Retten er etter dette kommet til at boten bør begrenses til kr. 30.000, subsidiært fengsel i 15 dager dersom boten ikke betales. Det er ved utmålingen av boten tatt hensyn til tiltaltes økonomiske evne, jf. straffeloven § 53 første ledd.
Etter vegtrafikkloven § 33 nr. 1, jf. tapsforskriften § 3-2 nr. 3 annet ledd skal førerretten tapes for minst to år ved THC-konsentrasjon utover 0,030 mikromol/l. Tapstiden regnes fra førerkortet ble beslaglagt den 22. mai 2022. Retten er kommet til at tapstiden kan settes til 2 år.
Ved gjenerverv må tiltalte ta full ny førerprøve, jf. tapsforskriften § 8-3 første ledd.
Hensett til tiltaltes nåværende inntektsforhold og den idømte bot, er retten kommet til at saksomkostninger ikke bør idømmes, jf. «evne-prinsippet» i straffeprosessloven § 437 tredje ledd. Det vises for øvrig også til at tiltalte er frifunnet for overtredelse av tre tiltaleposter, og at han har avgitt en uforbeholden tilståelse med hensyn til den post han er blitt domfelt for.
Dommen er enstemmig.
DOMSSLUTNING
Det er et grunnleggende krav i strafferetten at det er påtalemyndigheten som har bevisbyrden, som omfatter alle subjektive og objektive straffbarhetsbetingelser. Således at tiltalte skal anses som uskyldig inntil påtalemyndigheten har bevist det motsatte.
Det er et strengt beviskrav i strafferetten. For å kunne domfelle tiltalte må retten på grunnlag av de bevis som er framlagt i saken, være overbevist om eller sikker på at tiltalte er skyldig. Det er ikke tilstrekkelig at det er mer sannsynlig at tiltalte er skyldig, enn at han ikke er det.
Kravet gjelder bevisresultatet som sådan. Det kreves ikke at hvert enkelt moment skal være bevist utover enhver rimelig tvil, såfremt det etter en samlet vurdering av momentene ikke er rimelig tvil om konklusjonen. Dette strenge beviskravet anvendes også ved vurderingen av de faktiske forhold knyttet til den straffbare handlingen, selv om forholdene bare har betydning for straffutmålingen.
Retten har lagt til grunn ovennevnte prinsipper ved vurderingen av skyldspørsmålet og straffutmålingen.
Ad. tiltalebeslutning av 04.07.2022
Post I, II, III og IV
Tiltalte har forklart for retten at han om kvelden lørdag den 21. mai 2022 hadde vært på området ved [skole] sammen med noen barndomskamerater. Her hadde de spilt ball og hygget seg. Tiltalte har vokst opp på [sted]. Tiltaltes foreldre bor fortsatt i boligblokken i [adresse2] som er barndomshjemmet til tiltalte. Tiltalte hadde i løpet av kvelden inntatt 3-4 halvlitere med Hansa «Mango øl» samt at han hadde tatt noen drag av en røyk med cannabis han hadde fått av en av kameratene. Ifølge tiltalte hadde han tidligere på dagen parkert den Mercedes personbil som er beskrevet i tiltalen på parkeringsplassen i nærheten av [kirke]. Bilen tilhørte hans far. Parkeringstiden hadde løpt ut, hvoretter tiltalte bestemte seg for å flytte bilen til en parkeringsplass utenfor boligblokken i [adresse2]. Her var det anledning til å stå i 20 minutter. Tanken var at hans bror skulle overta bilen etter dette. Tiltalte måtte også på toalettet. Han bestemte seg derfor for å kjøre bilen fra parkeringsplassen ved [kirke] og til parkeringsplassen ved [adresse2]. Dette er ifølge tiltalte en kjørestrekning på anslagsvis 200 til 300 meter.
Om det videre hendelsesforløp har tiltalte forklart at han satte seg inn i bilen omkring midnatt. Da han kjørte fra parkeringsplassen, la han merke til en eldre Passat personbil som kom fra innkjøringen til boligområdet og som tiltalte måtte passere på vei inn i boligområdet. Ifølge tiltalte kjørt han med lav hastighet, anslagsvis 5 km/t, da han passerte Passaten. Han hadde musikk i bilen. Musikkanlegget ble automatisk slått på når han startet bilen. Han la merke til at det satt to mannspersoner i bilen. I tillegg til føreren satt det en person i passasjersetet foran. Tiltalte rakk ifølge sin forklaring opp hånden som hilsning da han passerte Passaten. Etter passeringen er det en kombinert gangvei og kjørevei som leder inn til boligområdet. Ifølge tiltalte økte han hastigheten til anslagsvis 30/40 km/t etter å passert nevnte kjøretøy. Etter om lag 150 meter på gangveien/kjøreveien svinget han av til høyre for å komme inn til boligblokken i [adresse2]. Det er en 90 grader sving, og avstanden fra han svingte av og fram til han parkerte utenfor boligblokken anslo tiltalte til å være maksimalt 30 meter. Ifølge tiltalte var det først da han parkerte bilen og stod ved inngangsdøren at han observerte blålys. Tiltalte hadde ikke nøkkel til inngangsdøren til oppgangen, og ringte derfor på dørklokken utenfor. Idet døren åpnet seg ble han nærmest taklet inn i ytterveggen av en person som kom løpende og sa han var fra politiet. Sekunder etter kom en annen person til. De tok tak i armene hans og han ble umiddelbart påsatt håndjern. Ifølge tiltale ga han beskjed om at han hadde behov for å komme på toalettet. Han fikk imidlertid beskjed om at han først måtte avlegge urinprøve.
Politibetjent B har forklart for retten at han kjørte sivil tjenestebil av typen Passat sammen med sin kollega, politibetjent C. De var begge sivilt antrukket. Det var B som kjørte bilen. Ifølge B ble de oppmerksom på en svart Mercedes som kom kjørende mot dem. Avstanden mellom bilene da de passerte var ca. 1 meter. Ifølge B stod Passaten nærmest stille eller bare trillet framover, da bilene passerte hverandre. Mercedesen holdt ifølge vitnet en hastighet av 20 til 30 km/t ved passering. Ifølge vitnet hadde han rullet ned vinduet, og da Mercedesen passerte hadde vitnet sagt høyt og tydelig til føreren av Mercedesen at de var fra politiet og at han måtte stanse. Vinduet på førersiden til Mercededes var også nede. Ifølge vitnet fikk han blikkontakt med føreren av Mercedesen idet den passerte. Ifølge vitnet trodde han at føreren av Mercedesen må ha hørt at han sa de var fra politiet og at han ble bedt om å stoppe. Ifølge vitnet ville han også tro at føreren forstod de var fra politiet, idet føreren hadde sett dem begge. Føreren av Mercedesen hadde imidlertid ikke stoppet, og han økte ifølge vitnet hastigheten etter at ha passert Passaten. Ifølge vitnet snudde han Passaten straks etter at Mercedesen hadde passert. Han satte på «blålyset» og tok opp forfølgelsen. Ifølge vitnet hadde de hele kjørestrekningen visuell kontakt med Mercedesen. Med hensyn til hvor langt Mercedesen da lå foran, har vitnet gitt ulike anslag i sin forklaring for retten. Han antok først at avstanden var fra 60 til 80 meter, for så senere å anslå avstanden fra 40 til 50 meter. Ifølge vitnet tok de ganske raskt innpå Mercedesen. Han antok at Passaten holdt en hastighet av 50 til 60 km/t på den kombinerte gang- og kjøreveien. Han så ikke på fartsmåleren, men det gikk «ubehagelig fort». Under kjøreturen hadde hans kollega registrert at to eller tre fotgjengere måtte hoppe eller vike unna for ikke å bli påkjørt. Ifølge vitnet var det minimalt med gatebelysning, og således antok han at føreren av Mercedesen også må ha sett «blålyset» fra Passaten under kjøreturen fram til boligblokken i [adresse2]. Vitnet anslo kjørestrekningen til å være 400 til 500 meter.
Ved pågripelsen av tiltalte utenfor boligblokken, tok ifølge B hans kollega politibetjent C først kontroll på den ene armen til tiltalte, hvoretter B tok kontroll på den andre armen. Tiltalte ble deretter umiddelbart påsatt håndjern. Ifølge vitnet var tiltalte urolig. Han spriket med bena og hadde problemer med å stå rolig. Vitnet kunne ikke erindre hvorvidt tiltalte ba om å få komme på toalettet.
Det er ut fra bevisførselen på det rene at tiltalte har forholdt seg slik som beskrevet i tiltalens post II. Som det framgår ovenfor har tiltalte erkjent at han forut for kjøringen hadde drukket øl, samt at han hadde røkt hasjisj.
Legen erklærte ham ved den kliniske prøve som «moderat påvirket». Analyseresultat fra Oslo universitetssykehus av blodprøve tatt av tiltalte den 22.05.22 kl. 01:30 viser en promille på 0,81. Videre viser blodprøven et THC-nivå i blodet på 0,0359 mikromol/liter, hvilket tilsvarer en alkoholpromille på over 1,2, jf. forskrift om faste grenser for påvirkning av andre berusende eller bedøvende middel enn alkohol m.m. av 20.01.2012 § 1 vedlegg I, hvor det framgår at 0,030 tilsvarer 1,2 i promille. THC er virkestoff i cannabis (hasjisj/marihuana).
Retten er etter dette kommet til at tiltalte utvilsomt har kjørt bil i ruspåvirket tilstand. Det er ingen grunn til å betvile at analyseresultatet gjelder tiltaltes prøver. Den objektive gjerningsbeskrivelsen i vegtrafikkloven § 31 første ledd, jf. § 22 første ledd er oppfylt.
Det subjektive straffbarhetsvilkår etter vegtrafikkloven § 31 er forsett eller uaktsomhet. Retten finner at tiltalte utviste forsett med hensyn til kjøringen og uaktsomhet med hensyn til alkoholkonsentrasjonens og THC-konsentrasjonens eksistens og størrelse, jf. også vegtrafikkloven § 22 fjerde ledd om at villfarelse med hensyn til konsentrasjonens størrelse ikke fritar for straff.
Tiltalte blir etter dette å domfelle i samsvar med tiltalen for overtredelse av post II.
Med hensyn til tiltalens post I foreligger flere usikkerhetsmomenter. Det er for det første etter bevisførselen ingen holdepunkter for at tiltaltes passering med Mercedesen av den sivile politibilen var beheftet med noen faremomenter. Tiltalte har framholdt at han holdt om lag 5 km/t ved passering. Vitnet, politibetjent B har som det framgår ovenfor framholdt at tiltalte holdt en hastighet av 20-30 km/t. Sistnevnte synes neppe forenlig med at vitnet kan ha gjort de observasjoner og foretatt de handlinger som han har beskrevet ovenfor. Det synes også uforenlig med at tiltalte etter passering angivelig skal ha økt farten ytterligere. Retten viser til Bs forklaring om at Passaten tok stadig innpå Mercedesen etter at de tok opp forfølgelsen. Kjørestrekningen er etter bevisførselen ikke mer enn 300 meter.
Det foreligger etter bevisførselen heller ingen sikre observasjoner med hensyn til at to personer måtte vike for ikke å bli påkjørt. Vitnet B har i sin forklaring for retten her vist til sin kollega politibetjent Cs observasjoner i rapport. C er imidlertid ikke ført som vitne i retten. Tiltalte har framholdt at han ikke passerte noen fotgjengere før han svingte inn til høyre. Retten kan ikke utelukke riktigheten av dette. Det er også som det framgår ovenfor framholdt av politibetjent B at Passaten holdt en hastighet av 50 til 60 km/t og med blålys. Det kan ikke utelukkes at sistnevnte eventuelt har foranlediget at fotgjengere kan ha veket vegbanen.
Tiltalte må etter dette bli å frifinne for overtredelse av post I i tiltalen.
Med hensyn til tiltalens post III er å bemerke at politiet kjørte en sivil bil – en eldre Passat personbil. Likeledes er på det rene at begge politibetjentene – B og C – var iført sivil bekledning. Spørsmålet er således om tiltalte likevel har oppfattet eller burde ha oppfattet at han fikk påbud om å stanse da han passerte Passaten.
Det foreligger etter bevisførselen flere usikkerhetsmomenter. Politibetjent B har som det framgår ovenfor framholdt at han gjennom åpent vindu på førersiden ga høyt og tydelig beskjed til tiltalte at de var fra politiet og at han skulle stoppe. Tiltalte har framholdt at han ikke oppfattet dette. Han registrerte kun to mannspersoner i en eldre Passat og hadde ingen tanker om at det var sivilkledde polititjenestemenn i en sivil politibil. Han oppfattet heller ikke at det ble gitt noe pålegg om å stanse da han passerte bilen. Ifølge tiltalte hadde han på musikkanlegget i bilen. Han oppfattet situasjonen slik at det var personer som tilhørte området, hvoretter han ga hilsningstegn med hånden da bilene passerte.
Retten finner ikke å kunne utelukke riktigheten av tiltaltes forklaring. Observasjonene til B er beheftet med usikkerhet. Det vises også til at passeringen av bilene skjedde på svært kort tid, og det er på det rene at det ikke ble gitt noe signal eller tegn om å stoppe forut for passeringen. B kunne heller ikke utelukke at tiltalte hadde aktivert musikkanlegget i bilen.
Det kan heller ikke anses hevet ut over enhver tvil at tiltalte observerte «blålyset» som ble påslått etter at han hadde passert den sivile politibilen. Retten viser til at Passaten måtte gjøre en snumanøver, og det er ingen sikre holdepunkter for at tiltalte observerte «blålyset» før han stod ved inngangsdøren til [adresse2].
Tiltalte må etter dette bli å frifinne for overtredelse av post III i tiltalen.
Med hensyn til post IV i tiltalen legger retten ut fra bevisførselen til grunn at tiltalte umiddelbart ble pågrepet og påsatt håndjern. Det vises til vitneforklaringen til politibetjent B. Det forhold at tiltalte spriket med bena og var urolig etter pågripelsen anses ikke å være et forhold som rammes av straffeloven § 156 første ledd. Retten viser for så vidt her også til Rt-1949-723. Retten kan ikke se at tiltalte ved dette har hindret eller forsøkt å hindre politiet i å «kontrollere han». Bevisbildet er at tiltalte ble pågrepet uten å utøve noen aktiv motstand mot politibetjentene.
Tiltalte blir etter dette å frifinne for overtredelse av post IV i tiltalen.
Tiltalte er tidligere fire ganger ilagt forelegg for overtredelse av legemiddelloven § 31 annet ledd, jf. § 24 første ledd, sist 11.08.2017. Han er også ilagt en påtaleunnlatelse 30.05.2012 for overtredelse av legemiddelloven § 31 annet ledd, jf. § 24 første ledd. Disse forhold får ingen betydning for straffutmålingen.
Tiltalte er nå funnet skyldig i overtredelse av vegtrafikkloven § 31 første ledd, jf. § 22 første ledd.
Hensett til at tiltalte hadde en THC-konsentrasjon i blodet tilsvarende en alkoholkonsentrasjon på over 1,2 promille, skal straffen utmåles etter vegtrafikkloven § 31 andre ledd bokstav c, som lyder:
«Den som overtrer § 22 første ledd, straffes som regel..
Det framgår her at det klare utgangspunktet ved kjøring i ruspåvirket tilstand tilsvarende en alkoholkonsentrasjon i blodet over 1,2 promille er ubetinget fengsel i kombinasjon med bot. Videre framgår det av § 31 fjerde ledd at det ved utmålingen av straffen etter andre ledd «tas særlig hensyn til graden av påvirkning og hvilke farer kjøringen har medført».
Etter Høyesteretts praksis går grensen mellom betinget og ubetinget fengsel i området 1,15 til 1,30 promille, fortrinnsvis nærmere 1,30 promille såfremt det ikke er noe å utsette på kjøringen, jf. Rt-2007-1563 avsnitt 8.
Analyseresultatet innebærer at THC-konsentrasjonen tilsvarer en promille over 1,2. Allmennpreventive hensyn gjør seg således gjeldende med tyngde ved ruskjøring med en slik påvirkningsgrad. Tiltalte var i tillegg under påvirkning av alkohol. Det var en kort kjørestrekning – om lag 300 meter. Kjøringen foregikk imidlertid på en kombinert gangvei/kjøreveg. Skadepotensialet er således stort.
Retten finner at forholdet i utgangspunktet kvalifiserer til en straff av ubetinget fengsel i 23 dager. I tillegg skal han idømmes en bot.
Ved straffutmålingen skal hensyntas at tiltalte i sin forklaring for retten har avgitt en uforbeholden tilståelse, jf. straffeloven § 78 bokstav f).
Retten finner etter dette at straffen passende kan settes til fengsel i 20 dager. Ved utmålingen av botens størrelse skal bemerkes at tiltalte som følge av tap av førerretten har fått redusert inntekten betydelig. Han arbeider som lastebilmekanikker, og kan grunnet tap av førerretten ikke ta utrykningsoppdrag. Han har i dag en brutto månedslønn på 30 til 40.000 kroner. Han har en boliggjeld på ca. 4.500.000.
Retten er etter dette kommet til at boten bør begrenses til kr. 30.000, subsidiært fengsel i 15 dager dersom boten ikke betales. Det er ved utmålingen av boten tatt hensyn til tiltaltes økonomiske evne, jf. straffeloven § 53 første ledd.
Etter vegtrafikkloven § 33 nr. 1, jf. tapsforskriften § 3-2 nr. 3 annet ledd skal førerretten tapes for minst to år ved THC-konsentrasjon utover 0,030 mikromol/l. Tapstiden regnes fra førerkortet ble beslaglagt den 22. mai 2022. Retten er kommet til at tapstiden kan settes til 2 år.
Ved gjenerverv må tiltalte ta full ny førerprøve, jf. tapsforskriften § 8-3 første ledd.
Hensett til tiltaltes nåværende inntektsforhold og den idømte bot, er retten kommet til at saksomkostninger ikke bør idømmes, jf. «evne-prinsippet» i straffeprosessloven § 437 tredje ledd. Det vises for øvrig også til at tiltalte er frifunnet for overtredelse av tre tiltaleposter, og at han har avgitt en uforbeholden tilståelse med hensyn til den post han er blitt domfelt for.
Dommen er enstemmig.
DOMSSLUTNING