Tiltalte har erkjent straffeskyld, jf. vegtrafikkloven (vtrl.) § 31 første ledd, jf. § 22.
Retten finner det bevist utover enhver rimelig tvil at tiltalte har forholdt seg som beskrevet i tiltalebeslutningen. Retten viser til at tiltalte har erkjent straffeskyld, og forklart seg i overenstemmelse med grunnlaget i tiltalebeslutningen. Tiltaltes forklaring støttes av vitne politibetjent B. Politibetjent B stoppet tiltalte da hun kom kjørende på elektrisk sparkesykkel på tid og sted som fremgår av tiltalebeslutningen. Videre ble det foretatt alkoholtest på stedet. Tiltalte blåste først i alkometer som gir en indikasjon på rusgrad.
Deretter ble måleinstrumentet evidenzer brukt. Resultatet av utåndingsprøven fremgår av analyseprotokoll som viste en alkoholkonsentrasjon på 0,49 milligram pr luft tilsvarende 0,98 i promille.
Videre finner retten det bevist at tiltalte har handlet med den nødvendige skyld. Tiltalte oppgav at hun hadde vært ute og spist sammen med sin samboer på restauranten Solsiden. Hun anslo at hun hadde drukket om lag 4 glass vin. Tiltalte var derved klar over at hun var påvirket av alkohol da hun kjørte elsparkesykkel.
Tiltalte oppgav imidlertid at hun på tidspunktet denne saken gjelder ikke var klar over at det var straffbart å bruke elektrisk sparkesykkel i ruspåvirket tilstand. Forsvarer har tidligere anført at hun derfor må frifinnes på grunn av rettsvillfarelse, jf. strl. § 26. Retten viser i den forbindelse til at bruk av elektrisk sparkesykkel fra det ble lovlig i Norge i 2018 har blitt likestilt med sykkel hva gjelder ruspåvirket kjøring. Vegdirektoratet vedtok ny forskrift 27. mai 2022 om krav til liten elektrisk motorvogn, og opphevet samtidig kjøretøyforskriften § 2-5 nr.12. Endringene innebar blant annet at elektriske sparkesykler skal vurderes etter de vanlige reglene om ruspåvirket kjøretøy av motorvogn, dvs. etter de fastsatte grenser i vtrl. § 33, jf. § 22. Forskriften trådte i kraft 15. juni 2022 om lag 3 uker før tiltalte ble stoppet i ruspåvirket tilstand.
Retten har kommet til at tiltaltes rettsuvitenhet ikke er unnskyldelig til tross for at regelendringen trådte i kraft om lag 3 uker etter at tiltalte ble stoppet i ruspåvirket tilstand. Retten viser til at det stilles svært strenge krav til aktsomhet for at uvitenhet skal anses som unnskyldelig. I forarbeidene er det fremholdt at rettsuvitenhet på grunn av effektivitetshensyn og likhetshensyn bare «helt unntaksvis» skal lede til frifinnelse, jf. Ot.prp.nr.90 (2003–2004) s. 236. Hensynet til straffebestemmelsens effektivitet tilsier klart et slikt resultat. Retten viser også til avgjørelsen i Rt-2012-1316 avsnitt 12. Videre har spørsmålet om endring av reglene for føring av elektrisk sparkesykkel i ruspåvirket tilstand over lengre tid vært diskutert politisk, og i mediene grunnet blant annet flere alvorlige trafikkulykker. Dette var således en godt varslet endring hvor opplysningene om endringen var lett tilgjengelig. I Høyesteretts kjennelse i denne saken av 26. september 2022 [HR-2022-1828-U]​1 som gjaldt opprettholdelse av midlertidig beslag av førerkort uttaler Høyesterett også i premiss 16 at Lagmannsretten med rette avviser at det kan legges vekt på at kjøringen skyldtes rettsvillfarelse.
Etter en samlet vurdering legger retten til grunn at tiltaltes rettsvillfarelse ikke var unnskyldelig.
Retten har på ovennevnte grunnlag kommet til at tiltalte har forholdt seg som beskrevet i tiltalebeslutningen, og at hun har handlet med den nødvendige skyld.
Tiltalte dømmes for overtredelse av vtrl. § 31 første ledd, jf. § 22 første ledd.
Tiltalte er 42 år, er tidligere ustraffet og har to barn på 13 og 19 år.
Tiltalte dømmes for å ha ført elektrisk sparkesykkel med en alkoholkonsentrasjon i utåndingsluften på 0,49 milligram pr liter luft, tilsvarende en promille på 0,98.
Vegtrafikkloven § 31 annet ledd gir føringer for hvilken straff som «som regel» gis ved føring av motorvogn med ulik grad av ruspåvirkning. I henhold til vtrl. § 31 annet ledd bokstav b er straffen for føring av motorvogn ved alkoholkonsentrasjon i blodet over 0,5 til og med 1,2 «som regel» bot og betinget eller ubetinget fengsel. I vurderingen skal det særlig taes hensyn til graden av påvirkning og hvilke farer kjøringen har medført, jf. bestemmelsens tredje ledd.
I Rt. 1989-138 uttaler Høyesterett:
Etter vegtrafikkloven § 31 annet ledd skal det ved promille på mellom 0,5 og 1,0 «som regel» reageres med bot og betinget fengselsstraff. Men denne bestemmelsen kan ikke forstås slik at det unntaksfritt skal idømmes både betinget fengsel og bot. Valget av straffreaksjon, herunder i noen grad også arten av straff som anvendes, må vurderes ut fra det konkrete saksforhold. Hvis promillen har vært lav og kjøringen ikke har medført fare, vil det etter omstendighetene kunne være grunnlag for å idømme betinget fengsel uten tillegg av bot eller bot alene.
Jeg peker i denne forbindelse på at ett av formålene med de nye straffutmålingsreglene har vært å avpasse reaksjonen til graden av promille og den konkrete fare kjøringen medførte, jf Ot.prp.nr.65 (1987–1988) 28 – 29.
Påtalemyndigheten har anført at det er den etablerte praksis for føring av motorvogn i ruspåvirket tilstand i vtrl. § 31 annet ledd, jf. § 22 første ledd, som skal legges til grunn for straffeutmålingen, og ikke de ordinære utmålingsreglene. Lovgiver gjorde etter påtalemyndighetens oppfatning et bevisst valg da elektrisk sparkesykkel ble å regne som motorvogn etter vegtrafikkloven § 2, og valgte ikke å innføre en ny særskilt promillegrense for elektrisk sparkesykkel.
Forsvarer har anført at det er de ordinære utmålingsreglene som skal legges til grunn for straffutmålingen sett hen til type kjøretøy, og farepotensialet ved føringen av dette.
Retten bemerker at det er svært lite rettspraksis som kan gi veiledning for utmåling av straff ved kjøring av elsparkesykkel i ruspåvirket tilstand. Rettspraksis er fra tingrettene og praksisen er sprikende.
I rettspraksis har det normalt ikke blitt vektlagt hva slags kjøretøy kjøringen har skjedd med selv om farepotensialet er forskjellig for ulike type kjøretøy. Likhetshensyn tilsier også behov for en enhetlig praksis. Det synes likevel som at Høyesterett i HR-2016-2228-A (Segway avgjørelsen) åpnet for at type kjøretøy og farepotensialet kan vektlegges ved straffeutmålingen. I Segway avgjørelsen kjørte tiltalte en segway under alkoholpåvirkning. Høyesterett fant at en segway klart var omfattet av motorvogndefinisjonen i vtrl. § 2 andre ledd. HR uttaler i premiss 33:
Lagmannsretten har i den forbindelse gitt uttrykk for at det kan tas hensyn til særtrekkene ved kjøring med selvbalanserende kjøretøy ved straffutmålingen. Det er jeg enig i, og i det aktuelle tilfellet kan det synes mer nærliggende å fastsette straffen basert på alminnelige straffutmålingsprinsipper enn å ta utgangspunkt i den normering som er gjort i vegtrafikkloven § 31.
En elektrisk sparkesykkel er etter rettens oppfatning sammenlignbar med en Segway i farepotensial og bruk. Retten mener også at straffen i denne konkrete saken heller skal fastsettes med utgangspunkt i alminnelige straffeutmålingsprinsipper, enn normeringen i vtrl. § 31 annet ledd. Sentrale momenter ved vurderingen er graden av påvirkning, handlingens konkrete og generelle farepotensialet oppstått skade, og utvist skyld, jf. LA 2021-25863.
Spørsmålet for retten er om straffen skal settes til bot alene, eller bot og betinget fengsel. Videre botens størrelse og lengden av en eventuell betinget fengselsstraff.
Hensynet til trafikksikkerheten og skadestatistikken tilknyttet føring av elsparkesykkel i alkoholpåvirket tilstand tillegges vekt ved straffeutmålingen, og de allmennpreventive hensyn veier tungt. Kjøring av elektrisk sparkesykkel i ruspåvirket tilstand kan utgjøre et farepotensialet både for føreren av kjøretøyet og for andre. Det har vært mange alvorlige ulykker med elektriske sparkesykler som underbygger farepotensialet. Hvorvidt ulykkene primært har rammet elsparkesyklisten selv og/eller andre er retten ikke kjent med. Det er uansett etter rettens oppfatning åpenbart også et farepotensial for andre myke trafikanter og annen trafikk. Retten mener derfor på generelt grunnlag at det i mange saker vil være riktig med betinget eller ubetinget fengselsstraff i kombinasjon med en bot for kjøring av elsparkesykkel i ruspåvirket tilstand.
I denne konkrete saken mener imidlertid retten at det er mange forhold som tilsier at det ikke bør idømmes betinget fengselsstraff. Betinget fengsel i kombinasjon med en merkbar bot vil etter rettens oppfatning ikke stå i forhold til lovbruddet.
Selv om tiltalte kjørte med en ikke ubetydelig promille er det ikke ført bevis for et konkret farepotensialet ved tiltaltes kjøring. Retten viser til at tiltalte kjørte svært kort før hun ble stoppet, og i lav hastighet. Hun følte seg ikke beruset. Tiltaltes forklaring støttes av vitne politibetjent B som stoppet tiltalte. Han forklarte at det ikke var noe å si på tiltaltes kjøring. Hun fremstod heller ikke som ruspåvirket. B oppgav tvert imot at han ble overrasket over resultatet av utåndingsprøven.
Vitnet politibetjent B oppgav at det ikke var det mest trafikkerte stedet kontrollen ble utført, og at det var få mennesker i området. Han vet ikke hvorfor kontrollen ble utført akkurat på det stedet. Det var nok heller litt tilfeldig. Når det gjelder det potensielle farepotensialet viser retten også til at tiltalte forklarte at hun var på vei hjem til Tjuvholmen da hun ble stoppet. Hun gikk imidlertid alltid av sparkesykkelen da hun kom til Aker Brygge, og trillet resten av veien. Det er etter rettens oppfatning ingen grunn til å betvile tiltaltes forklaring.
Det er på bakgrunn av bevisførselen ikke ført bevis for at tiltaltes kjøring har medført konkrete farer.
Videre tilsier heller ikke den utviste skyld at det skal idømmes betinget fengsel ved siden av en bot. Tiltalte var ikke klar over lovendringen, men dømmes fordi rettsuvitenheten etter rettens oppfatning ikke var unnskyldelig.
Det oppstod heller ingen skade ved tiltaltes kjøring.
Tiltalte har erkjent de faktiske forhold. Det foreligger for øvrig ingen skjerpende eller formildende omstendigheter ved straffeutmålingen.
Etter en samlet vurdering av tiltaltes påvirkning, handlingens konkrete og generelle farepotensiale, utvist skyld samt at det ikke oppstod skade finner retten under tvil at straffen passende kan settes til en ubetinget bot alene.
Når det gjelder utmåling av botens størrelse mener retten også at boten bør settes lavere enn den veiledende normen om halvannen gang brutto månedslønn. En bot på halvannen gang brutto månedslønn står etter rettens syn heller ikke i forhold til lovbruddet.
Det er få holdepunkter for utmåling av botens størrelse da det som nevnt er svært lite og sprikende rettspraksis.
Som et utgangspunkt viser retten til Oslo politidistrikts bøtedirektiv av 15. september 2021 hvor kjøring med promille fra 0,41 til 0,5 straffes med en bøtesats på kr 11 000. Tiltalte i vår sak hadde en promille på 0,98 som tilsier en høyere bot.
Videre viser retten til Agder lagmannsretts dom LA-2021-25863. I den saken kjørte domfelte en elektrisk sparkesykkel med 0,88 mg/l i middelverdi etter sikkerhetsfradrag (1,76 i promille). Lagmannsretten fastsatte der boten til kr 15 000 basert på alminnelige prinsipper for straffeutmåling. Domfelte hadde en vesentlig høyere ruspåvirkning enn i vår sak. Forholdet fant imidlertid sted før elsparkesykkel ble regnet som motorvogn, og domfelte ble da dømt for overtredelse av vtrl. § 21.
I vurdering av botens størrelse har retten sett hen til tiltaltes økonomiske forhold. Tiltalte oppgav at hun har en brutto årslønn på om lag kr 460 000 som tilsvarer ca. kr 38 000 i brutto månedslønn. Det fremgår av tiltaltes ligning at hun hadde en bruttolønn på kr 444 315 i 2021. Hun har ingen formue.
Etter en samlet vurdering av ovennevnte forhold setter retten boten til kr 25 000, subsidiært fengsel i 15 dager.
Påtalemyndigheten har nedlagt påstand om tap av førerretten i 12 måneder, og pålegg om full ny førerprøve ved gjenerverv av førerretten.
I henhold til vtrl. § 33 nr. 1 kan det i samme dom som det blir ilagt straff idømmes tap av retten til å føre førerkortpliktig motorvogn. I vurderingen skal det sees hen til om hensynet til trafikksikkerheten eller allmenne hensyn ellers krever det (rettens understreking).
Tap av førerretten fastsettes for minst 1 år dersom det blir ilagt straff for overtredelse av § 22, jf. § 31, unntatt for bokstav a. Utgangspunktet etter denne bestemmelsen i vår sak er derfor minimum ett års tap av førerretten. Tapstiden kan settes kortere dersom det vil virke urimelig hardt og det foreligger særdeles formildende omstendigheter ved forholdet som ligger til grunn for tapet av førerretten, eller det foreligger andre helt spesielle grunner. Forskrift om tap av retten til å føre motorvogn § 3-2 har nærmere bestemmelser for tapstidens lengde.
Retten har kommet til at verken hensynet trafikksikkerheten eller allmenne hensyn i denne konkrete saken krever tap av retten til å føre førerkortpliktig motorvogn, jf. vtrl. § 33 nr. 1.
Utfra bevisførselen er det ikke holdepunkter for at tiltalte utgjør en trafikkrisiko for kjøring med bil. Hun dømmes for et tilfelle av promillekjøring for kjøring av elektrisk sparkesykkel hvor det ikke stilles krav om førerkort. Tiltalte har hatt førerkort siden 1998 og har ingen tidligere historikk med promillekjøring, eller overtredelse av trafikale regler. Tiltalte forklarte at hun har nulltoleranse for kjøring av bil under påvirkning av alkohol. Hun ville heller aldri kjørt elektrisk sparkesykkel etter å ha inntatt alkohol dersom hun visste at det ikke var lov. Det er ikke noe som tyder på at tiltalte har en manglende respekt for trafikale regler.
Det kan uansett bemerkes at tiltalte allerede har vært fratatt sitt førerkort i en periode på om lag 2,5 måned.
Tiltalte idømmes etter dette ikke tap av retten til å føre førerkortpliktig motorvogn.
Blir tiltalte dømt bør hun som regel betale sakskostnader til det offentlige, jf.
straffeprosessloven § 436 første ledd. Retten finner ikke grunn til å fravike hovedregelen sett hen til opplysninger om tiltaltes økonomiske forhold. Sett hen til tiltaltes økonomi og at hun også er idømt en bot, settes sakskostnadene til kr 2 500.
Dommen er enstemmig.
DOMSSLUTNING
Tiltalte har erkjent straffeskyld, jf. vegtrafikkloven (vtrl.) § 31 første ledd, jf. § 22.
Retten finner det bevist utover enhver rimelig tvil at tiltalte har forholdt seg som beskrevet i tiltalebeslutningen. Retten viser til at tiltalte har erkjent straffeskyld, og forklart seg i overenstemmelse med grunnlaget i tiltalebeslutningen. Tiltaltes forklaring støttes av vitne politibetjent B. Politibetjent B stoppet tiltalte da hun kom kjørende på elektrisk sparkesykkel på tid og sted som fremgår av tiltalebeslutningen. Videre ble det foretatt alkoholtest på stedet. Tiltalte blåste først i alkometer som gir en indikasjon på rusgrad.
Deretter ble måleinstrumentet evidenzer brukt. Resultatet av utåndingsprøven fremgår av analyseprotokoll som viste en alkoholkonsentrasjon på 0,49 milligram pr luft tilsvarende 0,98 i promille.
Videre finner retten det bevist at tiltalte har handlet med den nødvendige skyld. Tiltalte oppgav at hun hadde vært ute og spist sammen med sin samboer på restauranten Solsiden. Hun anslo at hun hadde drukket om lag 4 glass vin. Tiltalte var derved klar over at hun var påvirket av alkohol da hun kjørte elsparkesykkel.
Tiltalte oppgav imidlertid at hun på tidspunktet denne saken gjelder ikke var klar over at det var straffbart å bruke elektrisk sparkesykkel i ruspåvirket tilstand. Forsvarer har tidligere anført at hun derfor må frifinnes på grunn av rettsvillfarelse, jf. strl. § 26. Retten viser i den forbindelse til at bruk av elektrisk sparkesykkel fra det ble lovlig i Norge i 2018 har blitt likestilt med sykkel hva gjelder ruspåvirket kjøring. Vegdirektoratet vedtok ny forskrift 27. mai 2022 om krav til liten elektrisk motorvogn, og opphevet samtidig kjøretøyforskriften § 2-5 nr.12. Endringene innebar blant annet at elektriske sparkesykler skal vurderes etter de vanlige reglene om ruspåvirket kjøretøy av motorvogn, dvs. etter de fastsatte grenser i vtrl. § 33, jf. § 22. Forskriften trådte i kraft 15. juni 2022 om lag 3 uker før tiltalte ble stoppet i ruspåvirket tilstand.
Retten har kommet til at tiltaltes rettsuvitenhet ikke er unnskyldelig til tross for at regelendringen trådte i kraft om lag 3 uker etter at tiltalte ble stoppet i ruspåvirket tilstand. Retten viser til at det stilles svært strenge krav til aktsomhet for at uvitenhet skal anses som unnskyldelig. I forarbeidene er det fremholdt at rettsuvitenhet på grunn av effektivitetshensyn og likhetshensyn bare «helt unntaksvis» skal lede til frifinnelse, jf. Ot.prp.nr.90 (2003–2004) s. 236. Hensynet til straffebestemmelsens effektivitet tilsier klart et slikt resultat. Retten viser også til avgjørelsen i Rt-2012-1316 avsnitt 12. Videre har spørsmålet om endring av reglene for føring av elektrisk sparkesykkel i ruspåvirket tilstand over lengre tid vært diskutert politisk, og i mediene grunnet blant annet flere alvorlige trafikkulykker. Dette var således en godt varslet endring hvor opplysningene om endringen var lett tilgjengelig. I Høyesteretts kjennelse i denne saken av 26. september 2022 [HR-2022-1828-U]​1 som gjaldt opprettholdelse av midlertidig beslag av førerkort uttaler Høyesterett også i premiss 16 at Lagmannsretten med rette avviser at det kan legges vekt på at kjøringen skyldtes rettsvillfarelse.
Etter en samlet vurdering legger retten til grunn at tiltaltes rettsvillfarelse ikke var unnskyldelig.
Retten har på ovennevnte grunnlag kommet til at tiltalte har forholdt seg som beskrevet i tiltalebeslutningen, og at hun har handlet med den nødvendige skyld.
Tiltalte dømmes for overtredelse av vtrl. § 31 første ledd, jf. § 22 første ledd.
Tiltalte er 42 år, er tidligere ustraffet og har to barn på 13 og 19 år.
Tiltalte dømmes for å ha ført elektrisk sparkesykkel med en alkoholkonsentrasjon i utåndingsluften på 0,49 milligram pr liter luft, tilsvarende en promille på 0,98.
Vegtrafikkloven § 31 annet ledd gir føringer for hvilken straff som «som regel» gis ved føring av motorvogn med ulik grad av ruspåvirkning. I henhold til vtrl. § 31 annet ledd bokstav b er straffen for føring av motorvogn ved alkoholkonsentrasjon i blodet over 0,5 til og med 1,2 «som regel» bot og betinget eller ubetinget fengsel. I vurderingen skal det særlig taes hensyn til graden av påvirkning og hvilke farer kjøringen har medført, jf. bestemmelsens tredje ledd.
I Rt. 1989-138 uttaler Høyesterett:
Etter vegtrafikkloven § 31 annet ledd skal det ved promille på mellom 0,5 og 1,0 «som regel» reageres med bot og betinget fengselsstraff. Men denne bestemmelsen kan ikke forstås slik at det unntaksfritt skal idømmes både betinget fengsel og bot. Valget av straffreaksjon, herunder i noen grad også arten av straff som anvendes, må vurderes ut fra det konkrete saksforhold. Hvis promillen har vært lav og kjøringen ikke har medført fare, vil det etter omstendighetene kunne være grunnlag for å idømme betinget fengsel uten tillegg av bot eller bot alene.
Jeg peker i denne forbindelse på at ett av formålene med de nye straffutmålingsreglene har vært å avpasse reaksjonen til graden av promille og den konkrete fare kjøringen medførte, jf Ot.prp.nr.65 (1987–1988) 28 – 29.
Påtalemyndigheten har anført at det er den etablerte praksis for føring av motorvogn i ruspåvirket tilstand i vtrl. § 31 annet ledd, jf. § 22 første ledd, som skal legges til grunn for straffeutmålingen, og ikke de ordinære utmålingsreglene. Lovgiver gjorde etter påtalemyndighetens oppfatning et bevisst valg da elektrisk sparkesykkel ble å regne som motorvogn etter vegtrafikkloven § 2, og valgte ikke å innføre en ny særskilt promillegrense for elektrisk sparkesykkel.
Forsvarer har anført at det er de ordinære utmålingsreglene som skal legges til grunn for straffutmålingen sett hen til type kjøretøy, og farepotensialet ved føringen av dette.
Retten bemerker at det er svært lite rettspraksis som kan gi veiledning for utmåling av straff ved kjøring av elsparkesykkel i ruspåvirket tilstand. Rettspraksis er fra tingrettene og praksisen er sprikende.
I rettspraksis har det normalt ikke blitt vektlagt hva slags kjøretøy kjøringen har skjedd med selv om farepotensialet er forskjellig for ulike type kjøretøy. Likhetshensyn tilsier også behov for en enhetlig praksis. Det synes likevel som at Høyesterett i HR-2016-2228-A (Segway avgjørelsen) åpnet for at type kjøretøy og farepotensialet kan vektlegges ved straffeutmålingen. I Segway avgjørelsen kjørte tiltalte en segway under alkoholpåvirkning. Høyesterett fant at en segway klart var omfattet av motorvogndefinisjonen i vtrl. § 2 andre ledd. HR uttaler i premiss 33:
Lagmannsretten har i den forbindelse gitt uttrykk for at det kan tas hensyn til særtrekkene ved kjøring med selvbalanserende kjøretøy ved straffutmålingen. Det er jeg enig i, og i det aktuelle tilfellet kan det synes mer nærliggende å fastsette straffen basert på alminnelige straffutmålingsprinsipper enn å ta utgangspunkt i den normering som er gjort i vegtrafikkloven § 31.
En elektrisk sparkesykkel er etter rettens oppfatning sammenlignbar med en Segway i farepotensial og bruk. Retten mener også at straffen i denne konkrete saken heller skal fastsettes med utgangspunkt i alminnelige straffeutmålingsprinsipper, enn normeringen i vtrl. § 31 annet ledd. Sentrale momenter ved vurderingen er graden av påvirkning, handlingens konkrete og generelle farepotensialet oppstått skade, og utvist skyld, jf. LA 2021-25863.
Spørsmålet for retten er om straffen skal settes til bot alene, eller bot og betinget fengsel. Videre botens størrelse og lengden av en eventuell betinget fengselsstraff.
Hensynet til trafikksikkerheten og skadestatistikken tilknyttet føring av elsparkesykkel i alkoholpåvirket tilstand tillegges vekt ved straffeutmålingen, og de allmennpreventive hensyn veier tungt. Kjøring av elektrisk sparkesykkel i ruspåvirket tilstand kan utgjøre et farepotensialet både for føreren av kjøretøyet og for andre. Det har vært mange alvorlige ulykker med elektriske sparkesykler som underbygger farepotensialet. Hvorvidt ulykkene primært har rammet elsparkesyklisten selv og/eller andre er retten ikke kjent med. Det er uansett etter rettens oppfatning åpenbart også et farepotensial for andre myke trafikanter og annen trafikk. Retten mener derfor på generelt grunnlag at det i mange saker vil være riktig med betinget eller ubetinget fengselsstraff i kombinasjon med en bot for kjøring av elsparkesykkel i ruspåvirket tilstand.
I denne konkrete saken mener imidlertid retten at det er mange forhold som tilsier at det ikke bør idømmes betinget fengselsstraff. Betinget fengsel i kombinasjon med en merkbar bot vil etter rettens oppfatning ikke stå i forhold til lovbruddet.
Selv om tiltalte kjørte med en ikke ubetydelig promille er det ikke ført bevis for et konkret farepotensialet ved tiltaltes kjøring. Retten viser til at tiltalte kjørte svært kort før hun ble stoppet, og i lav hastighet. Hun følte seg ikke beruset. Tiltaltes forklaring støttes av vitne politibetjent B som stoppet tiltalte. Han forklarte at det ikke var noe å si på tiltaltes kjøring. Hun fremstod heller ikke som ruspåvirket. B oppgav tvert imot at han ble overrasket over resultatet av utåndingsprøven.
Vitnet politibetjent B oppgav at det ikke var det mest trafikkerte stedet kontrollen ble utført, og at det var få mennesker i området. Han vet ikke hvorfor kontrollen ble utført akkurat på det stedet. Det var nok heller litt tilfeldig. Når det gjelder det potensielle farepotensialet viser retten også til at tiltalte forklarte at hun var på vei hjem til Tjuvholmen da hun ble stoppet. Hun gikk imidlertid alltid av sparkesykkelen da hun kom til Aker Brygge, og trillet resten av veien. Det er etter rettens oppfatning ingen grunn til å betvile tiltaltes forklaring.
Det er på bakgrunn av bevisførselen ikke ført bevis for at tiltaltes kjøring har medført konkrete farer.
Videre tilsier heller ikke den utviste skyld at det skal idømmes betinget fengsel ved siden av en bot. Tiltalte var ikke klar over lovendringen, men dømmes fordi rettsuvitenheten etter rettens oppfatning ikke var unnskyldelig.
Det oppstod heller ingen skade ved tiltaltes kjøring.
Tiltalte har erkjent de faktiske forhold. Det foreligger for øvrig ingen skjerpende eller formildende omstendigheter ved straffeutmålingen.
Etter en samlet vurdering av tiltaltes påvirkning, handlingens konkrete og generelle farepotensiale, utvist skyld samt at det ikke oppstod skade finner retten under tvil at straffen passende kan settes til en ubetinget bot alene.
Når det gjelder utmåling av botens størrelse mener retten også at boten bør settes lavere enn den veiledende normen om halvannen gang brutto månedslønn. En bot på halvannen gang brutto månedslønn står etter rettens syn heller ikke i forhold til lovbruddet.
Det er få holdepunkter for utmåling av botens størrelse da det som nevnt er svært lite og sprikende rettspraksis.
Som et utgangspunkt viser retten til Oslo politidistrikts bøtedirektiv av 15. september 2021 hvor kjøring med promille fra 0,41 til 0,5 straffes med en bøtesats på kr 11 000. Tiltalte i vår sak hadde en promille på 0,98 som tilsier en høyere bot.
Videre viser retten til Agder lagmannsretts dom LA-2021-25863. I den saken kjørte domfelte en elektrisk sparkesykkel med 0,88 mg/l i middelverdi etter sikkerhetsfradrag (1,76 i promille). Lagmannsretten fastsatte der boten til kr 15 000 basert på alminnelige prinsipper for straffeutmåling. Domfelte hadde en vesentlig høyere ruspåvirkning enn i vår sak. Forholdet fant imidlertid sted før elsparkesykkel ble regnet som motorvogn, og domfelte ble da dømt for overtredelse av vtrl. § 21.
I vurdering av botens størrelse har retten sett hen til tiltaltes økonomiske forhold. Tiltalte oppgav at hun har en brutto årslønn på om lag kr 460 000 som tilsvarer ca. kr 38 000 i brutto månedslønn. Det fremgår av tiltaltes ligning at hun hadde en bruttolønn på kr 444 315 i 2021. Hun har ingen formue.
Etter en samlet vurdering av ovennevnte forhold setter retten boten til kr 25 000, subsidiært fengsel i 15 dager.
Påtalemyndigheten har nedlagt påstand om tap av førerretten i 12 måneder, og pålegg om full ny førerprøve ved gjenerverv av førerretten.
I henhold til vtrl. § 33 nr. 1 kan det i samme dom som det blir ilagt straff idømmes tap av retten til å føre førerkortpliktig motorvogn. I vurderingen skal det sees hen til om hensynet til trafikksikkerheten eller allmenne hensyn ellers krever det (rettens understreking).
Tap av førerretten fastsettes for minst 1 år dersom det blir ilagt straff for overtredelse av § 22, jf. § 31, unntatt for bokstav a. Utgangspunktet etter denne bestemmelsen i vår sak er derfor minimum ett års tap av førerretten. Tapstiden kan settes kortere dersom det vil virke urimelig hardt og det foreligger særdeles formildende omstendigheter ved forholdet som ligger til grunn for tapet av førerretten, eller det foreligger andre helt spesielle grunner. Forskrift om tap av retten til å føre motorvogn § 3-2 har nærmere bestemmelser for tapstidens lengde.
Retten har kommet til at verken hensynet trafikksikkerheten eller allmenne hensyn i denne konkrete saken krever tap av retten til å føre førerkortpliktig motorvogn, jf. vtrl. § 33 nr. 1.
Utfra bevisførselen er det ikke holdepunkter for at tiltalte utgjør en trafikkrisiko for kjøring med bil. Hun dømmes for et tilfelle av promillekjøring for kjøring av elektrisk sparkesykkel hvor det ikke stilles krav om førerkort. Tiltalte har hatt førerkort siden 1998 og har ingen tidligere historikk med promillekjøring, eller overtredelse av trafikale regler. Tiltalte forklarte at hun har nulltoleranse for kjøring av bil under påvirkning av alkohol. Hun ville heller aldri kjørt elektrisk sparkesykkel etter å ha inntatt alkohol dersom hun visste at det ikke var lov. Det er ikke noe som tyder på at tiltalte har en manglende respekt for trafikale regler.
Det kan uansett bemerkes at tiltalte allerede har vært fratatt sitt førerkort i en periode på om lag 2,5 måned.
Tiltalte idømmes etter dette ikke tap av retten til å føre førerkortpliktig motorvogn.
Blir tiltalte dømt bør hun som regel betale sakskostnader til det offentlige, jf.
straffeprosessloven § 436 første ledd. Retten finner ikke grunn til å fravike hovedregelen sett hen til opplysninger om tiltaltes økonomiske forhold. Sett hen til tiltaltes økonomi og at hun også er idømt en bot, settes sakskostnadene til kr 2 500.
Dommen er enstemmig.
DOMSSLUTNING