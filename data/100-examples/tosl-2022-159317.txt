Retten er kommet til at tiltalte onsdag 12. oktober 2022 ca. kl. 20:30 i [adresse] forsettlig oppbevarte 79,70 gram cannabis. Tiltalte domfelles for overtredelse av straffeloven § 231 første ledd.
I bevisvurderingen har retten lagt vekt på tiltaltes forklaring med erkjennelse av straffeskyld, vitneforklaring fra politibetjent Riisnæs som fant narkotikaen på rommet til tiltalte, beslagsrapporten og kriminalteknisk undersøkelse.
Strafferammen for overtredelse av straffeloven § 231 er bot eller fengsel inntil 2 år. Retten er kommet til at oppbevaring av 79,90 gram cannabis isolert kvalifiserer til ubetinget fengsel i underkant av 40 dager. Det vises til LA-2019-145308 med videre henvisninger.
Aktor og forsvarer har anført at narkotikaen i denne saken var til tiltaltes eget bruk og ikke ment for videresalg, slik at samfunnsstraff er riktig reaksjon. Retten presiserer at dette er et bevisspørsmål som er relevant for straffutmålingen. Tvil på dette punktet skal den komme tiltalte til gode ved at det legges til grunn at stoffet faktisk var til egen bruk, se HR-2020-731-A avsnitt 45 [Skal vel være HR-2022-731-A, Lovdatas anm.].
I den konkrete bevisvurderingen og straffutmålingen har retten delt seg i et flertall bestående av meddommerne og et mindretall bestående av fagdommeren.
Flertallet er kommet til at stoffet ikke kan anses å være til eget bruk. I bevisvurderingen har flertallet lagt vesentlig vekt på at det dreier seg om et relativt stort kvantum på nesten 80 gram og at stoffet ble funnet fordelt i 33 lynlåsposer. Flertallet mener at tiltaltes forklaring fremstår tilpasset vedrørende (i) at han dagen før beslaget fikk kjøpe hele partiet fordelt i 33 lynlåsposer til «kvantumsrabatt» og (ii) at tiltalte skulle flytte narkotikaen over i rosa lynlåsposer som ble funnet sammen med narkotikaen for å holde kontroll på hva som var hans stoff. Etter flertallet vurdering tilsier momentene med stort kvantum og fordelingen i mindre forpakninger at stoffet utvilsomt var ment for videresalg.
Flertallet påpeker at tiltalte har erkjent straffeskyld i retten, men har ikke avgitt en uforbeholden tilståelse ved at han forklarte at stoffet var til eget bruk og ikke for videresalg. I tråd med alminnelige straffeutmålingsprinsipper skal likevel skylderkjennelsen tillegges vekt i formildende retning, men den konkrete betydningen i denne saken blir begrenset. For øvrig foreligger det etter flertallets vurdering ikke formildende eller skjerpende omstendigheter. Etter en samlet vurdering mener flertallet at riktig straff er ubetinget fengsel i 36 dager.
Mindretallet er kommet til at det ikke kan ses bort fra tiltaltes forklaring om at stoffet utelukkende var ment til eget bruk. I denne vurderingen peker mindretallet på at det ikke er klare holdepunkter for å trekke tiltaltes forklaring i tvil om at han fikk rabatt ved kjøp av hele partiet og at partiet ble levert i 33 lynlåsposer. Etter mindretallets vurdering er det i tråd med nyere rettspraksis grunnlag for å anvende samfunnsstraff i dette tilfelle. Tiltalte er orientert om hva samfunnsstraff innebærer og har samtykket til samfunnsstraff. Etter mindretallet vurdering bør samfunnsstraffen settes til 36 dager med en gjennomføringstid på 90 timer, subsidiært 36 dager fengsel.
I tråd med flertallet konklusjon fastsettes straffen til fengsel i 36 dager.
Aktor har påstått inndragning av 79,70 gram cannabis. Retten er kommet til at vilkårene for inndragning er oppfylte, jf. straffeloven § 69. Aktors påstand tas til følge.
Retten er kommet til at tiltalte onsdag 12. oktober 2022 ca. kl. 20:30 i [adresse] forsettlig oppbevarte 79,70 gram cannabis. Tiltalte domfelles for overtredelse av straffeloven § 231 første ledd.
I bevisvurderingen har retten lagt vekt på tiltaltes forklaring med erkjennelse av straffeskyld, vitneforklaring fra politibetjent Riisnæs som fant narkotikaen på rommet til tiltalte, beslagsrapporten og kriminalteknisk undersøkelse.
Strafferammen for overtredelse av straffeloven § 231 er bot eller fengsel inntil 2 år. Retten er kommet til at oppbevaring av 79,90 gram cannabis isolert kvalifiserer til ubetinget fengsel i underkant av 40 dager. Det vises til LA-2019-145308 med videre henvisninger.
Aktor og forsvarer har anført at narkotikaen i denne saken var til tiltaltes eget bruk og ikke ment for videresalg, slik at samfunnsstraff er riktig reaksjon. Retten presiserer at dette er et bevisspørsmål som er relevant for straffutmålingen. Tvil på dette punktet skal den komme tiltalte til gode ved at det legges til grunn at stoffet faktisk var til egen bruk, se HR-2020-731-A avsnitt 45 [Skal vel være HR-2022-731-A, Lovdatas anm.].
I den konkrete bevisvurderingen og straffutmålingen har retten delt seg i et flertall bestående av meddommerne og et mindretall bestående av fagdommeren.
Flertallet er kommet til at stoffet ikke kan anses å være til eget bruk. I bevisvurderingen har flertallet lagt vesentlig vekt på at det dreier seg om et relativt stort kvantum på nesten 80 gram og at stoffet ble funnet fordelt i 33 lynlåsposer. Flertallet mener at tiltaltes forklaring fremstår tilpasset vedrørende (i) at han dagen før beslaget fikk kjøpe hele partiet fordelt i 33 lynlåsposer til «kvantumsrabatt» og (ii) at tiltalte skulle flytte narkotikaen over i rosa lynlåsposer som ble funnet sammen med narkotikaen for å holde kontroll på hva som var hans stoff. Etter flertallet vurdering tilsier momentene med stort kvantum og fordelingen i mindre forpakninger at stoffet utvilsomt var ment for videresalg.
Flertallet påpeker at tiltalte har erkjent straffeskyld i retten, men har ikke avgitt en uforbeholden tilståelse ved at han forklarte at stoffet var til eget bruk og ikke for videresalg. I tråd med alminnelige straffeutmålingsprinsipper skal likevel skylderkjennelsen tillegges vekt i formildende retning, men den konkrete betydningen i denne saken blir begrenset. For øvrig foreligger det etter flertallets vurdering ikke formildende eller skjerpende omstendigheter. Etter en samlet vurdering mener flertallet at riktig straff er ubetinget fengsel i 36 dager.
Mindretallet er kommet til at det ikke kan ses bort fra tiltaltes forklaring om at stoffet utelukkende var ment til eget bruk. I denne vurderingen peker mindretallet på at det ikke er klare holdepunkter for å trekke tiltaltes forklaring i tvil om at han fikk rabatt ved kjøp av hele partiet og at partiet ble levert i 33 lynlåsposer. Etter mindretallets vurdering er det i tråd med nyere rettspraksis grunnlag for å anvende samfunnsstraff i dette tilfelle. Tiltalte er orientert om hva samfunnsstraff innebærer og har samtykket til samfunnsstraff. Etter mindretallet vurdering bør samfunnsstraffen settes til 36 dager med en gjennomføringstid på 90 timer, subsidiært 36 dager fengsel.
I tråd med flertallet konklusjon fastsettes straffen til fengsel i 36 dager.
Aktor har påstått inndragning av 79,70 gram cannabis. Retten er kommet til at vilkårene for inndragning er oppfylte, jf. straffeloven § 69. Aktors påstand tas til følge.
Retten er kommet til at det ikke er grunnlag for å fravike lovens hovedregel om at en siktet som blir dømt i en offentlig straffesak pålegges å erstatte statens nødvendige omkostninger ved saken, jf. straffeprosessloven § 436. Av hensyn til tiltaltes økonomiske evne fastsettes omkostningene passende til 2 500 kroner, jf. straffeprosessloven § 437 tredje ledd.
Dommen er avsagt under dissens.
DOMSSLUTNING 