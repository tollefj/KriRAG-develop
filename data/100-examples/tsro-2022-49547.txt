B ble født [00.00.1936]. Han døde 18. august 2021, 85 år gammel. B var ikke gift og hadde ingen barn. Det er opplyst at han hadde arbeid som sjømann, anleggsarbeider og offshorearbeider.
B var kunde i DNB tilbake på 1990 tallet. Hans kunderådgiver var C. B og C utviklet et ganske nært kjennskap med hverandre utover et rent kundeforhold. C var rådgiver i segmentet for velstående kunder. B var en økonomisk nøysom mann, og han opparbeidet seg derfor en del økonomiske midler.
I 2015 sluttet C i DNB for å tiltre stilling som investeringsrådgiver i [virksomhet] AS. [virksomhet] er et investeringsrådgivningsselskap. Selskapet har i henhold til verdipapirhandelloven tillatelse til å yte investeringstjenester; investeringsrådgivning. Investeringsrådgivning er i verdipapirloven definert som «personlig anbefaling til en kunde, på kundens eller verdipapirforetakets initiativ, om en eller flere transaksjoner knyttet til bestemte finansielle instrumenter.» [virksomhet] selger ikke egne produkter, men selger produkter via Saxo bank i Danmark.
Ca. seks måneder etter at C hadde sluttet i DNB og begynt i [virksomhet] ble hun kontaktet av B med tanke på at han ønsket et kundeforhold hos [virksomhet]. I oktober 2015 ble det holdt et kundemøte, onboardingsmøte, hvor C og daglig leder Kjetil Frøyland deltok fra [virksomhet] side. Det ble inngått kundeavtale mellom B og [virksomhet] den 23. oktober 2015.
B gjorde innskudd på totalt 5 973 875 kroner i [virksomhet] i perioden desember 2015 til mai 2019. Innskuddene ble foretatt på følgende tidspunkt og med følgende beløp:
Innskuddet på 3 000 000 kroner i februar 2019 ble foretatt etter at B hadde solgt en eiendom.
På grunn av et dramatisk fall i den norske kroneverdien 19. mars 2020 ble B automatisk kjøpt ut av sine posisjoner fordi egenkapitalmarginen ble for lav. Utkjøpet resulterte i at Bs kontoverdi i [virksomhet] falt fra 6 101 000 kroner til 356 000 kroner, det vil si en verdireduksjon på 5 618 000 kroner.
I slutten av januar 2020 ble B innlagt på sykehus, for deretter i mars samme år, å bli overført til sykehjem. Han bodde på sykehjem fram til sin død i august 2021.
Bs bror, A, var Bs eneste arving.
Den 30. mars 2022 anla A søksmål mot [virksomhet] med krav om erstatning på 5, 6 millioner kroner.
[virksomhet] har i tilsvar av 18. mai 2022 benektet erstatningsansvar og påstått seg frifunnet.
Hovedforhandling i saken ble holdt i Sør-Rogaland tingrett, rettssted Sandnes 5., 6. og 7. desember 2022. A gav forklaring. Daglig leder Kjetil Frøyland ga partsforklaring på vegne av [virksomhet] AS. Det ble hørt 5 vitner og foretatt slik dokumentasjon som fremgår av rettsboken.
Saksøker anfører at [virksomhet] har handlet erstatningsbetingende uaktsomt i rådgivningen overfor B. [virksomhet] har handlet i strid med inngått avtale og i strid med kravet til god forretningsskikk. Det anføres at B hadde en sterkt sviktende helse, og at B til tider, under avtaleperioden, var dødssyk. De investeringsproduktene som [virksomhet] solgte til B og rådet han til å investere i var kompliserte, og B hadde ikke forutsetninger for å skjønne det [virksomhet] holdt på med. B forsto ikke risikoen i investeringene.
[virksomhet] har lagt til grunn at B hadde bedre kunnskap om investeringsproduktene enn han faktisk hadde. Det er et stort sprik mellom det kunnskapsnivå B faktisk hadde om investeringsprodukter og den vurdering som er gjort av han i egnethetsvurderingene. Det anføres at B ikke skulle blitt etablert som kunde i [virksomhet].
De enkelte investeringer er foretatt på initiativ av [virksomhet] og det er [virksomhet] som har tatt de reelle avgjørelsene for B. B har ikke gitt samtykke til investeringene. [virksomhet] har drevet aktiv forvaltning av Bs penger. [virksomhet] hadde ikke bevilling til å drive aktiv forvaltning.
[virksomhet] mangler dokumentasjon på at B har forstått hva investeringsrådene innebar. Han har ikke fått tid til å områ seg. Det er heller ikke dokumentert at B ble gjort kjent med den risiko han har tatt.
Lydfiler avspilt for retten viser at det var [virksomhet] som tok initiativ til investeringene og at B ikke forsto hva [virksomhet] gjorde.
Kursfallet for den norske krone i mars 2020 kunne forutses, og B burde blitt tatt ut av posisjonene før 19. mars 2020.
Saksøkerens påstand
Det anføres fra saksøkte at markedssvingninger er investors risiko. Det anføres at B var kjent med at investeringer av denne type var forbundet med risiko. Ansvar for investeringsrådgivning kan bare nå frem dersom det har vært kvalifiserte mangler ved den informasjon som rådgiver har gitt investoren. Det anføres at B var godt kjent med den risiko investeringene innebar.
[virksomhet] har ved etablering av kundeforholdet innhentet relevant opplysninger om Bs kunnskap og erfaring, samt om hans finansielle situasjon og investeringsmål. Det er foretatt en forsvarlig vurdering av B. B mottok ved etableringen av kundeforholdet relevant og riktig informasjon om investeringsproduktene og risikoen ved dem.
B var i økonomisk stand til, og han hadde personlig glede av, finansinvesteringer. B hadde betydelige verdier, og det var hans eget ønske å investere i verdipapir gjennom [virksomhet].
Det tapet som B ble påført 19. mars 2020 skyldes en helt ekstraordinær hendelse i valutamarkedene som ingen hadde forutsett. B hadde lav belåningsgrad på sine investeringer.
Det fremsatte erstatningskrav er uansett helt eller delvis tapt som følge av passivitet, manglende reklamasjon og/eller foreldelse.
Når det gjelder erstatningsbeløpet kan [virksomhet] uansett ikke bli holdt ansvarlig for det beløp B kunne fått dekket i skatteoppgjøret.
Saksøktes påstand
For at [virksomhet] skal bli erstatningsansvarlig for tapet må de grunnleggende vilkår for erstatning være oppfylt, ansvarsgrunnlag, årsakssammenheng og økonomisk tap.
Ansvarsgrunnlaget baserer seg på et det ulovfestede uaktsomhetsansvar. For profesjonsutøvere kalles dette ansvar for profesjonsansvaret. Etter rettspraksis er profesjonsansvaret streng. Det er likevel ikke slik at alle feil fører til erstatningsansvar. Det er i rettspraksis innrømmet en «feilmargin». I Høyesteretts avgjørelse i HR-2022-2010-A med videre henvisning til Rt-1995-1350 fremgår:
«Det gjelder i utgangspunktet et strengt, ulovfestet uaktsomhetsansvar for profesjonsutøvere. Likevel er det et visst spillerom før adferd som kan kritiseres, må anses som erstatningsbetingende uaktsomhet.»
I Høyesteretts avgjørelse i HR 2012-43 [kan være HR-2012-436-A, Lovdatas anm.] uttales at en investor i utgangspunktet har risikoen for sin egen investeringsbeslutning med mindre det er kvalifiserte mangler ved den informasjon tilbyder har gitt investor.
Utgangspunktet for uaktsomhetsvurderingen er avtalen mellom partene. Vurderingstemaet er om [virksomhet] har utvist uaktsomhet i overholdelsen av den inngåtte avtale. I aktsomhetsvurderingen vurderer retten [virksomhet]s handlinger opp mot kravet til god forretningsskikk i verdipapirhandelloven. I gjeldene lov fremgår kravet til god forretningsskikk av § 10-9 første ledd som lyder:
«Verdipapirforetak skal utøve sin virksomhet i samsvar med god forretningsskikk. Foretaket skal opptre ærlig, redelig og profesjonelt i tråd med kundenes beste interesse og påse at markedets integritet ivaretas på beste måte.»
Det bemerkes at verdipapirhandelloven regulerer verdipapirforetaks virksomhet, og regulerer ikke direkte erstatningsansvar mellom foretaket og dets kunder.
I aktsomhetsvurderingen må retten også ta hensyn til at [virksomhet] er den profesjonelle part i avtaleforholdet og at B var en privatperson.
I bevisvurderingen må retten da vurdere om det foreligger kritikkverdige forhold, og i tilfelle om de kritikkverdige forhold av en slik alvorlighet at det medfører ansvar etter profesjonsansvaret.
Retten påpeker også at det er saksøker som i utgangspunktet har bevisbyrden for at vilkårene for erstatning foreligger. B døde i august 2021. Retten har således ikke Bs egen forklaring om hvorvidt han forsto investeringene og risikoen med dem. Retten legger i sin bevisvurdering vekt på objektive, begivenhetsnære og skriftlige bevis jf. Rt-1998-1565.
Retten tar utgangspunkt i at enhver plassering i investeringsproduktene medfører en risiko for tap, og at denne risikoen ei utgangspunktet er kundens eget ansvar.
Retten tar utgangspunkt i avtalens ordlyd i vurderingen av om [virksomhet] uaktsomt har inngått eller overholdt deres avtalerettslige forpliktelser.
Som en del av kundeavtalen mellom B og [virksomhet] er det foretatt en egnethetstest av B. I egnethetstesten inngår opplysninger om:
Når det gjelder investeringserfaring skal det i egnethetskartleggingen velges mellom tre alternativer; (1) «ingen», (2) «Har handlet/har kunnskap» eller (3) «handler aktivt». Når det gjelder produktene: Aksjer/grunnfondsbevis, aksjederivater, valuta veksling, sammensatte produkter, obligasjoner/sertifikater, fondsprodukter og investeringer i eiendomsprosjekter/KS-andeler el. er det krysset av for at B «har handlet/har kunnskap». For produktene valuta- og rentederivater og øvrige derivater er det avkrysset for ingen erfaring.
Når det gjelder Bs erfaring med investeringsprodukter legger retten også til grunn at C kjente godt til Bs kunnskap om finansielle produkter fra deres tidligere kundeforhold i DNB.
Når det gjelder finansiell situasjon har B oppgitt å ha bankinnskudd på ca. tre millioner kroner. Tre millioner kroner i øvrige finansielle instrumenter. Han har oppgitt å ha verdier i fast eiendom på ca. tretti millioner og han har oppgitt sin årsinntekt til å være 350 000 kroner i året. Årsinntekten var hans alderspensjon. Det er oppgitt at han ikke hadde gjeld. Det opplyses i avtalen at den finansielle situasjonen benyttes ved en egnethetsvurdering/kundeprofil i tilknytning til investeringsrådgivning
På bakgrunn av disse opplysninger legger retten til grunn at B hadde en solid økonomisk situasjon ved inngåelsen av avtalen.
Som formål med investeringen er det avkrysset for «alle formål», og under punkt for investeringshorisont er det angitt 5-10 år.
Under risikovillighet kan det velges mellom (1) lav risiko, (2) middels risiko og (3) høy risiko. B har krysset av for høy risiko. I avtalen forklares høy risiko som: «ønske om mest mulig avkastning. Tåler store verdisvingninger.»
Avtalen er underskrevet av B 23. oktober 2015. B var på dette tidspunkt 79 år gammel.
Avtalen ble inngått etter at det hadde blitt gjennomført et onboardingsmøte hvor C og Kjetil Frøyland deltok fra [virksomhet] side. Kjetil Frøyland sa i sin forklaring til retten at [virksomhet] kun drev med høyrisikoprodukter. Han forklarte videre at kundene fikk innføring i risiko på onboardingsmøte, og at han forsikret seg om at kundene forsto dette.
Av [virksomhet] alminnelige forretningsvilkår, som B fikk utlevert ved avtaleinngåelsen fremgår om risiko:
«Kunden er innforstått med at investeringer i og handel med finansielle instrumenter og andre beslektede instrumenter er forbundet med risiko for tap. CFD som investeringsprodukt er forbundet med meget høy risiko. Tap kan overstige investert kapital. Den investerte kapital kan øke eller reduseres i verdi. Verdien av de finansielle instrumenter avhenger blant annet av svingninger i finansmarkedene. Historisk verdiutvikling og avkastning kan ikke benyttes som pålitelig indikator på fremtidig utvikling og avkastning på finansielle instrumenter. For mer detaljert informasjon om egenskaper knyttet til de ulike finansielle instrumenter samt til den risiko som er knyttet til handel med ulike finansielle instrumenter vises det til informasjonsskriv på Foretakets hjemmeside (www.multimarkets.no). Dette materialet vil bli oversendt til kunden forut for Foretakets levering av tjenester til kunden dersom dette er påkrevd. Kunden må selv evaluere risikoen forbundet med det aktuelle instrument og marked.
Alle handler kunden gjennomfører etter at det er innhentet råd fra Foretaket skjer på kundens eget ansvar og risiko og etter kundens eget skjønn og avgjørelse. Foretaket garanterer ikke for noe bestemt utfall av en kundes handel, totalt handlemønster eller strategi.»
Også i søknadskjema til Saxo bank, signert av B 23. oktober 2015, er det inntatt en omfattende og informativ risikoinformasjon. B har krysset av for at han har lest og forstått risikoinformasjonen om komplekse produkter.
På bakgrunn av Bs langvarige historikk med investeringer valuta- og aksjemarkedet legger retten til grunn at B må ha vært kjent med ulike investeringsprodukter og risikoen disse innebærer. C fortalte i retten at B hadde plasseringer i finansielle produkter også under dotcom-krisen på begynnelsen av 2000 tallet og under finanskrisen 2008/2009.
Det har i saken vært stilt spørsmål ved om det er B som selv har fylt ut egnet-testen. For retten er det avgjørende at avtalen er signert av B etter å ha deltatt på onboardingsmøte. Det finnes ikke holdepunkter i saken for at B på dette tidspunkt ikke forsto hva han signerte på.
Det er rettens klare vurdering at B før avtalen ble inngått fikk god informasjon om investeringsproduktene, både muntlig og skriftlig. Det legges til grunn at egnethetsvurderingen er komplett utfylt. Retten legger videre til grunn at det var Bs egen vilje å etablere kundeforholdet, og at det ikke var noe ved hans alder eller helsetilstand som tilsa at det ikke var forsvarlig inngå kundeforholdet. B økonomiske situasjon tilsa heller ikke at han burde blitt frarådet å bli kunde.
Retten konkluderer etter dette med at det på avtaleinngåelsestidspunktet ikke ble begått erstatningsbetingende uaktsomme handlinger av [virksomhet]. Det er ikke holdepunkter for at B ble villedet til noe han ikke forsto.
Det neste spørsmål retten må ta stilling til er om Bs helsetilstand i tiden etter avtaleinngåelsen utviklet seg slik at det var uaktsomt å fortsette kundeforholdet. I dette ligger spørsmålet om B på grunn av alders- og helsesvekkelse ikke lenger forsto eller hadde forutsetninger for å forstå konsekvensen av og risikoen av investeringene.
[virksomhet] foretok en ny egnethetsvurdering av B 20. juni 2017. I denne fremkommer:
«Kunden har nå god erfaring av handel i aksjer og valuta. Bekrefter at han er fornøyd med strategien og vår utførelse».
Det ble foretatt noen endringer i kundeprofilen blant annet er det i dokumentet krysset av for at B reduserte sin risikovillighet fra «høy» til «middels».
Det ble foretatt en ny egnethetsvurdering for 2019. Her er risikovillighet igjen byttet tilbake fra «middels» til «høy». Det er notert i dokumentet:
«Har hatt god opplæring på produktene- kunden vurderes derfor å ha god kunnskap på produktene og risikoen ved dem. Har tidligere hatt høyrisikofond og kjent med svingninger i markedet. God solid økonomi.»
Egnethetsvurderingen er signert av B 11.12.2018.
Det er i saken dokumentert at B fra desember 2015 til mai 2021 har vært i hyppig telefonkontakt med [virksomhet] ved C. C forklarte i retten at B også kom innom henne på kontoret ca. en gang i måneden. På denne bakgrunn er retten kommet til at [virksomhet] v/ C hadde jevnlig og fortløpende kontakt med B vedrørende hans investeringsportefølje.
Det er for retten dokumentert at B slet med helseproblemer. Han hadde dårlig hørsel. Han hadde hjerte og nyreproblemer. Han var også blitt en eldre mann.
Det er rettens vurdering at C som hadde vært kjent med B siden 1990 tallet og hadde hyppig kontakt med han, både på telefon og kundemøter, var i god stand til å vurdere Bs tilstand. Det er som nevnt ovenfor også foretatt egnethetsvurdering av B 2015, 2017 og desember 2018.
C forklarte i retten at hun var godt kjent med Bs helseproblemer. Hun forklarte i retten at hun ikke hadde noen indikasjoner på at B var dement eller utilregnelig.
Det er dokumentert i saken at B i 2014 ble henvist til for hørseltap og tilpassing av høreapparat. Han fikk høreapparat i 2015. I notat fra Sørlandet sykehus av 9. februar 2016 fremgår at B har utfordringer med høreapparatet ved samtaler i mobiltelefon og at han må ta av apparatet for å høre hva personen i den andre enden sier.
For retten er det avspilt et utvalg lydfiler av samtalene mellom B og C. Lydfilene gir etter rettens mening ikke et fullstendig bilde av hvordan investeringer ble foretatt. I tolkningen av lydfilene tar retten i betrakting det noe særpregede kundeforholdet som C og B hadde utviklet, blant annet at de var godt kjent med hverandre og at det ble avhold møter ca. en gang i måneden mellom C og B. Retten legger også til grunn den egnethetsvurdering som er foretatt av B. Det er fremkommet i saken, både i egnethetsvurderinger og i lydfiler, at B ga utrykk for at han var fornøyd med den jobben som C gjorde. Det er ikke fremkommet noe i saken som tilsier at B på noe tidspunkt ga utrykk for misnøye. Av vitnet, lege Harr, ble B beskrevet som en person som var veldig nøye og satte seg grundig inn i ting. Han er videre beskrevet som sta, gjerrig og egenrådig. Slik B er beskrevet for retten finner retten det klart at han ville ha sagt fra til C dersom han ikke var fornøyd med det hun gjorde. Det er rettens vurdering at B var påpasselig med tanke på sine rettigheter.
Når det gjelder Bs egen mening om investeringene har retten ikke B egen forklaring. A forklarte til retten at B ikke ville snakke om sine økonomiske investeringer. Det er fremkommet at B var veldig privat og han snakket ikke om penger eller investeringer til andre.
Av medisinske dokumentasjon fremgår at B har lidd av flere somatiske lidelse. Han hadde en innleggelse på sykehus våren 2019, hvor hans hjertesvikt ble vurdert som dødelig. B opplevde bedring. Slik retten ser det er det frem til sykehusinnleggelse den 29. januar 2020 ikke indikasjoner på at B var mentalt eller kognitivt redusert.
Ved sykehusinnleggelse den 29. januar 2020 er det beskrevet i sykehusjournalen:
«Pasienten er dårlig, slapp, økende vekt, dels forvirret og uttalt hviledyspnoisk over tid. Innlegges fra fastlege med spørsmål om økende hjertesvikt. Pasienten har permanent kateter.»
I legerapport av 12.03.2020 fremgår at pasient er ikke klar og orientert. MMS test tatt 22/2, scorer 14/30. Også i rapport av 28.02.2020 fremgår at B kognitivt har nedsatt innsikt.
Siste investering som ble gjort av B er datert 15. januar 2020. Dette ligger i tid forut for siste foretatte investering. Ut fra det som er fremkommet om Bs helsesituasjon er det rettens vurdering at det ikke er holdepunkter i saken som tilsier at B frem til 15. januar 2020 var mentalt/ kognitivt svekket slik at han ikke forsto investeringene. Følgelig kan heller ikke [virksomhet] bebreides for at kundeforholdet til B ikke ble avsluttet før dette tidspunkt.
Det er rettens vurdering at B i årene 2015 og i alle fall frem til slutten av januar 2020 var fullt ut i stand til å ta egne avgjørelser og at avgjørelsene ut fra hans prioritering fremsto som rasjonelle. Etter dette er konkusjonen at det ikke var uaktsomt av [virksomhet] å fortsette kundeforholdet med B.
Det siste spørsmål retten skal vurdere er om [virksomhet] utviste uaktsomhet i måten rådene ble gitt på eller om rådene i seg selv var uaktsomme. I dette ligger også vurderingen om B burde blitt rådet til å gå ut av posisjoner tidligere og evt. på hvilket tidspunkt.
Det er fra saksøker anført at B ikke forsto investeringene, og heller ikke samtykket til de enkelte investeringer. Etter verdipapirhandelloven er investeringsrådgivning definert som en personlig anbefaling til kunde på kundens eller verdipapirforetakets initiativ. Retten sitter etter bevisførselen med det klare inntrykk at investeringene ble foretatt etter initiativ fra [virksomhet] ved C. Det er likevel sannsynliggjort at C forklarte investeringen til B og at B gav sitt samtykke. Det er ikke sannsynliggjort at [virksomhet] drev med aktiv forvaltning; porteføljeforvaltning, av Bs investeringer.
Fallet i kronekursen den 19. mars 2020 førte til at B automatisk ble kjøpt ut fordi egenkapitalmarginen ble for lav. Utkjøpet resulterte i at verdibeholdningen sank med 5,6 millioner kroner.
I vurderingen av om rådgivningen utgjør en erstatningsbetingende uaktsom handling, ser retten hen til kundens aksept av risiko, sammenholdt med investeringsrådgivers vurdering av mulige handlingsalternativer.
I egnethetsvurderingen foretatt desember 2018 er det oppgitt at B hadde bankinnskudd på 5 millioner kroner, 30 millioner i fast eiendom og ingen gjeld. Retten kan ikke se at investeringenes størrelse er av en slik størrelse at investeringen av denne grunn blir uforsvarlig og uaktsomt av [virksomhet] å gjennomføre. I egnethetsvurderingen er det også avkrysset for at B ikke har et kjent likviditetsbehov som må tas hensyn til de neste fem årene. B har brukt en liten andel av hans totale formue på å investere i høyrisikoprodukter.
Vinteren 2020 var det et fall i den norske kronekursen i forhold til andre valutaer. Valget mann som investeringsrådgiver sto overfor i mars 2020 var enten å selge ut investeringene og dermed påføre kunden et allerede stort urealisert tap, eller å sitte på investeringene ut fra en vurdering om at kursen på et senere tidspunkt vil stige.
Saksøker har ført professor Thore Johnsen som privat sakkyndig vitne i saken. Johnsen har beskrevet den økonomiske situasjon i finansmarkedet frem mot 19. mars 2020. Johnsen redegjorde for at et samtidig sammenfall av fall i oljepris, fall på børsen, rentekutt av den amerikanske sentralbanken og rentekutt fra Norges bank medførte at verdien av den norske krone falt.
På grunn av utbruddet av covid-19 forverret situasjonen seg ytterligere og den 19. mars 2020 falt kronen dramatisk i verdi. Kontoverdien til B falt fra 6 101 000 til 356 000, det vil si et tap på 5 618 000 kroner.
Sakkyndig vitne Johnsen mente at [virksomhet] burde tatt Bs investeringer ut av markedet på et tidligere tidspunkt med den begrunnelse at alle signaler pekte på at det kom til å bli en krise.
B hadde i utgangspunktet lav belåningsgrad på sine investeringer og var i utgangspunktet godt sikret mot valutasvingninger. I lydlogg av 9. mars 2020 forklarte C til B at det var urolig på børsen, men at han hadde lav eksponering for sine investeringer. Retten legger til grunn at [virksomhet] fulgte aktivt med på markedet opp imot Bs investering. [virksomhet] valgte å la investeringene til B stå i tro på at kronen senere ville stige i verdi.
[virksomhet] har gitt B de samme rådene som øvrige kunder. Det overordnede rådet var at det var forventet at kronen sville styrke seg.
I pengepolitisk rapport 1/2020 fra Norges bank skrives:
«Kronen har svekket seg betydelig og er svakere enn vi la til grunn i forrige rapport. Utviklingen må ses i sammenheng med fall i oljeprisen og usikkerhet knyttet til de økonomiske konsekvensene av koronaviruset. Vi legger til grunn av kronen vil styrke seg noe etter hvert som usikkerheten omkring virusutbruddet avtar og oljeprisen tar seg opp.»
Slik retten vurderer dette fremstår ikke den vurdering som ble foretatt av [virksomhet] om å ikke ta B ut av posisjonene som en klanderverdig uaktsom handling. Retten vurderer også at terskelen for å konstatere uaktsomhet vil være noe større der vurderingen som angripes baserer seg på faglige og skjønnsmessige betraktninger.
Det foreligger ikke en slik mangel ved [virksomhet] vurdering av fremtidsprognoser som overstiger terskelen for ansvar etter profesjonsansvaret. Det vises her til uaktsomhetsterskelen lagt til grunn av Høyesterett i avgjørelse HR-2012-43 [kan være HR-2012-436-A, Lovdatas anm.]. Retten er kommet til at tapet var Bs egen risiko.
Etter dette er rettens konklusjon at rådene som ble gitt til B om investeringene ikke var erstatningsbetingende uaktsomme.
Det er fra saksøkers side anført at B selv aldri forsto at han hadde tapt 5,6 millioner kroner.
Da retten har kommet til at det ikke foreligger et erstatningsrettslig ansvarsgrunnlag i saken, har vurderingen om B forsto at tapet hadde inntruffet ingen rettslig betydning.
Retten har imidlertid i sin vurdering funnet det mest sannsynlig at B forsto at han hadde tapt penger.
Fra slutten av januar 2020 er det klare holdepunkter for at B ble svekket av sykdom som også gikk utover hans kognitive evner. For retten er det avspilt en lydfil datert 19. mars 2020. I samtalen informerer C om at han er tatt ut av alle sine posisjoner og at det gjenstår 356 000 på konto. Av lydfilen er det vanskelig å bedømme hva B faktisk forsto.
B og C hadde en telefonsamtale den 13. mai 2020 hvor C igjen opplyste at det sto 356 000 kroner på konto. B ville ha pengene overført til konto i Spareskillingsbanken. Selve pengetransaksjonen ble gjennomført den 18. mai 2020. Etter dette tidspunkt har det vært to telefonsamtaler mellom B og C henholdsvis den 26. mai 2020 og 3. juni 2020. Retten finner det sannsynlig at B ville ha etterspurt sine penger dersom han ikke hadde forstått at pengene var tapt. Retten er kommet til at B forsto at han hadde tapt pengene.
Da retten har kommet til at det ikke foreligger ansvarsgrunnlag i saken er det for retten ikke nødvendig å ta stilling til anførslene om at kravet er tapt helt eller delvis på grunn av foreldelse og/eller passivitet og/eller manglende reklamasjon.
Etter tvisteloven § 20-2 første ledd har en part som har vunnet saken krav på full erstatning for sine sakskostnader. [virksomhet] AS har vunnet frem med sitt krav om frifinnelse.
Advokat Smedsvig har fremlagt en salæroppgave på kr. 689 730,– inklusiv merverdiavgift. Dette fordeles på 57 timer frem til tilsvar, 191,5 timer frem til hovedforhandling og 32 timer for gjennomføring av hovedforhandlingen.
Retten vurderer at timeforbruket til advokat Smedsvig fremstår som nødvendige jf. tvisteloven § 20-5. Retten vurderer heller ikke at den fakturerte timepris er for høy.
I supplerende kostnadsoppgave 12. desember er det krevd erstattet 34 881,65 kroner i utgifter. I Tvisteloven kommentarutgave av Schei m.fl. 2. utgave side 721 fremgår at utgifter til vitner parten selv har innkalt, og partens egne reise og oppholdsutgifter forbundet med rettsmøte kan kreves dekket som sakskostnader. Retten finner utgiftene til prosessfullmektig med 2 032,90 kroner og til vitne C med 11 048,75 kroner dekningsmessige.
Det er videre krevd 1 300 kroner for reise- og bespisning utgifter for partsrepresentant Kjetil Søyland. Kjetil Søyland har oppgitt adresse i Sandnes. Retten kan ikke se at det er dokumentert at disse utgiftene har vært nødvendige jf. tvisteloven § 20-5 (1). Videre fremgår at [virksomhet] har kjøpt IT-tjenester med 20 500 kroner for å hente ut data fra gammelt system. Disse utgiftene vurderer retten å være arbeid som i utgangspunktet tilligger parten å skaffe. Retten henfører disse utgiftene under tvisteloven § 20-5 (1) siste punktum om partens godtgjøring for eget arbeid i saken. Slike utgifter kan erstattes når arbeidet har vært særlig omfattende. Retten kan ikke se at vilkåret om særlig omfattende er oppfylt i saken.
Retten har vurdert tvisteloven § 20-2 tredje ledd, men ikke funnet grunnlag for å frita A helt eller delvis for erstatningsansvar.
DOMSSLUTNING 
Spørsmålet retten skal ta stilling til er om [virksomhet] AS er erstatningsansvarlig for økonomisk tap påført A som arving etter B i forbindelse med investeringsrådgivning. Det anførte ansvarsgrunnlag er det ulovfestede profesjonsansvar.
Retten er kommet til at [virksomhet] AS ikke er erstatningsansvarlige for As tap og at [virksomhet] AS skal frifinnes.
Resultatet bygger på følgende begrunnelse:
For at [virksomhet] skal bli erstatningsansvarlig for tapet må de grunnleggende vilkår for erstatning være oppfylt, ansvarsgrunnlag, årsakssammenheng og økonomisk tap.
Ansvarsgrunnlaget baserer seg på et det ulovfestede uaktsomhetsansvar. For profesjonsutøvere kalles dette ansvar for profesjonsansvaret. Etter rettspraksis er profesjonsansvaret streng. Det er likevel ikke slik at alle feil fører til erstatningsansvar. Det er i rettspraksis innrømmet en «feilmargin». I Høyesteretts avgjørelse i HR-2022-2010-A med videre henvisning til Rt-1995-1350 fremgår:
«Det gjelder i utgangspunktet et strengt, ulovfestet uaktsomhetsansvar for profesjonsutøvere. Likevel er det et visst spillerom før adferd som kan kritiseres, må anses som erstatningsbetingende uaktsomhet.»
I Høyesteretts avgjørelse i HR 2012-43 [kan være HR-2012-436-A, Lovdatas anm.] uttales at en investor i utgangspunktet har risikoen for sin egen investeringsbeslutning med mindre det er kvalifiserte mangler ved den informasjon tilbyder har gitt investor.
Utgangspunktet for uaktsomhetsvurderingen er avtalen mellom partene. Vurderingstemaet er om [virksomhet] har utvist uaktsomhet i overholdelsen av den inngåtte avtale. I aktsomhetsvurderingen vurderer retten [virksomhet]s handlinger opp mot kravet til god forretningsskikk i verdipapirhandelloven. I gjeldene lov fremgår kravet til god forretningsskikk av § 10-9 første ledd som lyder:
«Verdipapirforetak skal utøve sin virksomhet i samsvar med god forretningsskikk. Foretaket skal opptre ærlig, redelig og profesjonelt i tråd med kundenes beste interesse og påse at markedets integritet ivaretas på beste måte.»
Det bemerkes at verdipapirhandelloven regulerer verdipapirforetaks virksomhet, og regulerer ikke direkte erstatningsansvar mellom foretaket og dets kunder.
I aktsomhetsvurderingen må retten også ta hensyn til at [virksomhet] er den profesjonelle part i avtaleforholdet og at B var en privatperson.
I bevisvurderingen må retten da vurdere om det foreligger kritikkverdige forhold, og i tilfelle om de kritikkverdige forhold av en slik alvorlighet at det medfører ansvar etter profesjonsansvaret.
Retten påpeker også at det er saksøker som i utgangspunktet har bevisbyrden for at vilkårene for erstatning foreligger. B døde i august 2021. Retten har således ikke Bs egen forklaring om hvorvidt han forsto investeringene og risikoen med dem. Retten legger i sin bevisvurdering vekt på objektive, begivenhetsnære og skriftlige bevis jf. Rt-1998-1565.
Retten tar utgangspunkt i at enhver plassering i investeringsproduktene medfører en risiko for tap, og at denne risikoen ei utgangspunktet er kundens eget ansvar.
Retten tar utgangspunkt i avtalens ordlyd i vurderingen av om [virksomhet] uaktsomt har inngått eller overholdt deres avtalerettslige forpliktelser.
Som en del av kundeavtalen mellom B og [virksomhet] er det foretatt en egnethetstest av B. I egnethetstesten inngår opplysninger om:
Når det gjelder investeringserfaring skal det i egnethetskartleggingen velges mellom tre alternativer; (1) «ingen», (2) «Har handlet/har kunnskap» eller (3) «handler aktivt». Når det gjelder produktene: Aksjer/grunnfondsbevis, aksjederivater, valuta veksling, sammensatte produkter, obligasjoner/sertifikater, fondsprodukter og investeringer i eiendomsprosjekter/KS-andeler el. er det krysset av for at B «har handlet/har kunnskap». For produktene valuta- og rentederivater og øvrige derivater er det avkrysset for ingen erfaring.
Når det gjelder Bs erfaring med investeringsprodukter legger retten også til grunn at C kjente godt til Bs kunnskap om finansielle produkter fra deres tidligere kundeforhold i DNB.
Når det gjelder finansiell situasjon har B oppgitt å ha bankinnskudd på ca. tre millioner kroner. Tre millioner kroner i øvrige finansielle instrumenter. Han har oppgitt å ha verdier i fast eiendom på ca. tretti millioner og han har oppgitt sin årsinntekt til å være 350 000 kroner i året. Årsinntekten var hans alderspensjon. Det er oppgitt at han ikke hadde gjeld. Det opplyses i avtalen at den finansielle situasjonen benyttes ved en egnethetsvurdering/kundeprofil i tilknytning til investeringsrådgivning
På bakgrunn av disse opplysninger legger retten til grunn at B hadde en solid økonomisk situasjon ved inngåelsen av avtalen.
Som formål med investeringen er det avkrysset for «alle formål», og under punkt for investeringshorisont er det angitt 5-10 år.
Under risikovillighet kan det velges mellom (1) lav risiko, (2) middels risiko og (3) høy risiko. B har krysset av for høy risiko. I avtalen forklares høy risiko som: «ønske om mest mulig avkastning. Tåler store verdisvingninger.»
Avtalen er underskrevet av B 23. oktober 2015. B var på dette tidspunkt 79 år gammel.
Avtalen ble inngått etter at det hadde blitt gjennomført et onboardingsmøte hvor C og Kjetil Frøyland deltok fra [virksomhet] side. Kjetil Frøyland sa i sin forklaring til retten at [virksomhet] kun drev med høyrisikoprodukter. Han forklarte videre at kundene fikk innføring i risiko på onboardingsmøte, og at han forsikret seg om at kundene forsto dette.
Av [virksomhet] alminnelige forretningsvilkår, som B fikk utlevert ved avtaleinngåelsen fremgår om risiko:
«Kunden er innforstått med at investeringer i og handel med finansielle instrumenter og andre beslektede instrumenter er forbundet med risiko for tap. CFD som investeringsprodukt er forbundet med meget høy risiko. Tap kan overstige investert kapital. Den investerte kapital kan øke eller reduseres i verdi. Verdien av de finansielle instrumenter avhenger blant annet av svingninger i finansmarkedene. Historisk verdiutvikling og avkastning kan ikke benyttes som pålitelig indikator på fremtidig utvikling og avkastning på finansielle instrumenter. For mer detaljert informasjon om egenskaper knyttet til de ulike finansielle instrumenter samt til den risiko som er knyttet til handel med ulike finansielle instrumenter vises det til informasjonsskriv på Foretakets hjemmeside (www.multimarkets.no). Dette materialet vil bli oversendt til kunden forut for Foretakets levering av tjenester til kunden dersom dette er påkrevd. Kunden må selv evaluere risikoen forbundet med det aktuelle instrument og marked.
Alle handler kunden gjennomfører etter at det er innhentet råd fra Foretaket skjer på kundens eget ansvar og risiko og etter kundens eget skjønn og avgjørelse. Foretaket garanterer ikke for noe bestemt utfall av en kundes handel, totalt handlemønster eller strategi.»
Også i søknadskjema til Saxo bank, signert av B 23. oktober 2015, er det inntatt en omfattende og informativ risikoinformasjon. B har krysset av for at han har lest og forstått risikoinformasjonen om komplekse produkter.
På bakgrunn av Bs langvarige historikk med investeringer valuta- og aksjemarkedet legger retten til grunn at B må ha vært kjent med ulike investeringsprodukter og risikoen disse innebærer. C fortalte i retten at B hadde plasseringer i finansielle produkter også under dotcom-krisen på begynnelsen av 2000 tallet og under finanskrisen 2008/2009.
Det har i saken vært stilt spørsmål ved om det er B som selv har fylt ut egnet-testen. For retten er det avgjørende at avtalen er signert av B etter å ha deltatt på onboardingsmøte. Det finnes ikke holdepunkter i saken for at B på dette tidspunkt ikke forsto hva han signerte på.
Det er rettens klare vurdering at B før avtalen ble inngått fikk god informasjon om investeringsproduktene, både muntlig og skriftlig. Det legges til grunn at egnethetsvurderingen er komplett utfylt. Retten legger videre til grunn at det var Bs egen vilje å etablere kundeforholdet, og at det ikke var noe ved hans alder eller helsetilstand som tilsa at det ikke var forsvarlig inngå kundeforholdet. B økonomiske situasjon tilsa heller ikke at han burde blitt frarådet å bli kunde.
Retten konkluderer etter dette med at det på avtaleinngåelsestidspunktet ikke ble begått erstatningsbetingende uaktsomme handlinger av [virksomhet]. Det er ikke holdepunkter for at B ble villedet til noe han ikke forsto.
Det neste spørsmål retten må ta stilling til er om Bs helsetilstand i tiden etter avtaleinngåelsen utviklet seg slik at det var uaktsomt å fortsette kundeforholdet. I dette ligger spørsmålet om B på grunn av alders- og helsesvekkelse ikke lenger forsto eller hadde forutsetninger for å forstå konsekvensen av og risikoen av investeringene.
[virksomhet] foretok en ny egnethetsvurdering av B 20. juni 2017. I denne fremkommer:
«Kunden har nå god erfaring av handel i aksjer og valuta. Bekrefter at han er fornøyd med strategien og vår utførelse».
Det ble foretatt noen endringer i kundeprofilen blant annet er det i dokumentet krysset av for at B reduserte sin risikovillighet fra «høy» til «middels».
Det ble foretatt en ny egnethetsvurdering for 2019. Her er risikovillighet igjen byttet tilbake fra «middels» til «høy». Det er notert i dokumentet:
«Har hatt god opplæring på produktene- kunden vurderes derfor å ha god kunnskap på produktene og risikoen ved dem. Har tidligere hatt høyrisikofond og kjent med svingninger i markedet. God solid økonomi.»
Egnethetsvurderingen er signert av B 11.12.2018.
Det er i saken dokumentert at B fra desember 2015 til mai 2021 har vært i hyppig telefonkontakt med [virksomhet] ved C. C forklarte i retten at B også kom innom henne på kontoret ca. en gang i måneden. På denne bakgrunn er retten kommet til at [virksomhet] v/ C hadde jevnlig og fortløpende kontakt med B vedrørende hans investeringsportefølje.
Det er for retten dokumentert at B slet med helseproblemer. Han hadde dårlig hørsel. Han hadde hjerte og nyreproblemer. Han var også blitt en eldre mann.
Det er rettens vurdering at C som hadde vært kjent med B siden 1990 tallet og hadde hyppig kontakt med han, både på telefon og kundemøter, var i god stand til å vurdere Bs tilstand. Det er som nevnt ovenfor også foretatt egnethetsvurdering av B 2015, 2017 og desember 2018.
C forklarte i retten at hun var godt kjent med Bs helseproblemer. Hun forklarte i retten at hun ikke hadde noen indikasjoner på at B var dement eller utilregnelig.
Det er dokumentert i saken at B i 2014 ble henvist til for hørseltap og tilpassing av høreapparat. Han fikk høreapparat i 2015. I notat fra Sørlandet sykehus av 9. februar 2016 fremgår at B har utfordringer med høreapparatet ved samtaler i mobiltelefon og at han må ta av apparatet for å høre hva personen i den andre enden sier.
For retten er det avspilt et utvalg lydfiler av samtalene mellom B og C. Lydfilene gir etter rettens mening ikke et fullstendig bilde av hvordan investeringer ble foretatt. I tolkningen av lydfilene tar retten i betrakting det noe særpregede kundeforholdet som C og B hadde utviklet, blant annet at de var godt kjent med hverandre og at det ble avhold møter ca. en gang i måneden mellom C og B. Retten legger også til grunn den egnethetsvurdering som er foretatt av B. Det er fremkommet i saken, både i egnethetsvurderinger og i lydfiler, at B ga utrykk for at han var fornøyd med den jobben som C gjorde. Det er ikke fremkommet noe i saken som tilsier at B på noe tidspunkt ga utrykk for misnøye. Av vitnet, lege Harr, ble B beskrevet som en person som var veldig nøye og satte seg grundig inn i ting. Han er videre beskrevet som sta, gjerrig og egenrådig. Slik B er beskrevet for retten finner retten det klart at han ville ha sagt fra til C dersom han ikke var fornøyd med det hun gjorde. Det er rettens vurdering at B var påpasselig med tanke på sine rettigheter.
Når det gjelder Bs egen mening om investeringene har retten ikke B egen forklaring. A forklarte til retten at B ikke ville snakke om sine økonomiske investeringer. Det er fremkommet at B var veldig privat og han snakket ikke om penger eller investeringer til andre.
Av medisinske dokumentasjon fremgår at B har lidd av flere somatiske lidelse. Han hadde en innleggelse på sykehus våren 2019, hvor hans hjertesvikt ble vurdert som dødelig. B opplevde bedring. Slik retten ser det er det frem til sykehusinnleggelse den 29. januar 2020 ikke indikasjoner på at B var mentalt eller kognitivt redusert.
Ved sykehusinnleggelse den 29. januar 2020 er det beskrevet i sykehusjournalen:
«Pasienten er dårlig, slapp, økende vekt, dels forvirret og uttalt hviledyspnoisk over tid. Innlegges fra fastlege med spørsmål om økende hjertesvikt. Pasienten har permanent kateter.»
I legerapport av 12.03.2020 fremgår at pasient er ikke klar og orientert. MMS test tatt 22/2, scorer 14/30. Også i rapport av 28.02.2020 fremgår at B kognitivt har nedsatt innsikt.
Siste investering som ble gjort av B er datert 15. januar 2020. Dette ligger i tid forut for siste foretatte investering. Ut fra det som er fremkommet om Bs helsesituasjon er det rettens vurdering at det ikke er holdepunkter i saken som tilsier at B frem til 15. januar 2020 var mentalt/ kognitivt svekket slik at han ikke forsto investeringene. Følgelig kan heller ikke [virksomhet] bebreides for at kundeforholdet til B ikke ble avsluttet før dette tidspunkt.
Det er rettens vurdering at B i årene 2015 og i alle fall frem til slutten av januar 2020 var fullt ut i stand til å ta egne avgjørelser og at avgjørelsene ut fra hans prioritering fremsto som rasjonelle. Etter dette er konkusjonen at det ikke var uaktsomt av [virksomhet] å fortsette kundeforholdet med B.
Det siste spørsmål retten skal vurdere er om [virksomhet] utviste uaktsomhet i måten rådene ble gitt på eller om rådene i seg selv var uaktsomme. I dette ligger også vurderingen om B burde blitt rådet til å gå ut av posisjoner tidligere og evt. på hvilket tidspunkt.
Det er fra saksøker anført at B ikke forsto investeringene, og heller ikke samtykket til de enkelte investeringer. Etter verdipapirhandelloven er investeringsrådgivning definert som en personlig anbefaling til kunde på kundens eller verdipapirforetakets initiativ. Retten sitter etter bevisførselen med det klare inntrykk at investeringene ble foretatt etter initiativ fra [virksomhet] ved C. Det er likevel sannsynliggjort at C forklarte investeringen til B og at B gav sitt samtykke. Det er ikke sannsynliggjort at [virksomhet] drev med aktiv forvaltning; porteføljeforvaltning, av Bs investeringer.
Fallet i kronekursen den 19. mars 2020 førte til at B automatisk ble kjøpt ut fordi egenkapitalmarginen ble for lav. Utkjøpet resulterte i at verdibeholdningen sank med 5,6 millioner kroner.
I vurderingen av om rådgivningen utgjør en erstatningsbetingende uaktsom handling, ser retten hen til kundens aksept av risiko, sammenholdt med investeringsrådgivers vurdering av mulige handlingsalternativer.
I egnethetsvurderingen foretatt desember 2018 er det oppgitt at B hadde bankinnskudd på 5 millioner kroner, 30 millioner i fast eiendom og ingen gjeld. Retten kan ikke se at investeringenes størrelse er av en slik størrelse at investeringen av denne grunn blir uforsvarlig og uaktsomt av [virksomhet] å gjennomføre. I egnethetsvurderingen er det også avkrysset for at B ikke har et kjent likviditetsbehov som må tas hensyn til de neste fem årene. B har brukt en liten andel av hans totale formue på å investere i høyrisikoprodukter.
Vinteren 2020 var det et fall i den norske kronekursen i forhold til andre valutaer. Valget mann som investeringsrådgiver sto overfor i mars 2020 var enten å selge ut investeringene og dermed påføre kunden et allerede stort urealisert tap, eller å sitte på investeringene ut fra en vurdering om at kursen på et senere tidspunkt vil stige.
Saksøker har ført professor Thore Johnsen som privat sakkyndig vitne i saken. Johnsen har beskrevet den økonomiske situasjon i finansmarkedet frem mot 19. mars 2020. Johnsen redegjorde for at et samtidig sammenfall av fall i oljepris, fall på børsen, rentekutt av den amerikanske sentralbanken og rentekutt fra Norges bank medførte at verdien av den norske krone falt.
På grunn av utbruddet av covid-19 forverret situasjonen seg ytterligere og den 19. mars 2020 falt kronen dramatisk i verdi. Kontoverdien til B falt fra 6 101 000 til 356 000, det vil si et tap på 5 618 000 kroner.
Sakkyndig vitne Johnsen mente at [virksomhet] burde tatt Bs investeringer ut av markedet på et tidligere tidspunkt med den begrunnelse at alle signaler pekte på at det kom til å bli en krise.
B hadde i utgangspunktet lav belåningsgrad på sine investeringer og var i utgangspunktet godt sikret mot valutasvingninger. I lydlogg av 9. mars 2020 forklarte C til B at det var urolig på børsen, men at han hadde lav eksponering for sine investeringer. Retten legger til grunn at [virksomhet] fulgte aktivt med på markedet opp imot Bs investering. [virksomhet] valgte å la investeringene til B stå i tro på at kronen senere ville stige i verdi.
[virksomhet] har gitt B de samme rådene som øvrige kunder. Det overordnede rådet var at det var forventet at kronen sville styrke seg.
I pengepolitisk rapport 1/2020 fra Norges bank skrives:
«Kronen har svekket seg betydelig og er svakere enn vi la til grunn i forrige rapport. Utviklingen må ses i sammenheng med fall i oljeprisen og usikkerhet knyttet til de økonomiske konsekvensene av koronaviruset. Vi legger til grunn av kronen vil styrke seg noe etter hvert som usikkerheten omkring virusutbruddet avtar og oljeprisen tar seg opp.»
Slik retten vurderer dette fremstår ikke den vurdering som ble foretatt av [virksomhet] om å ikke ta B ut av posisjonene som en klanderverdig uaktsom handling. Retten vurderer også at terskelen for å konstatere uaktsomhet vil være noe større der vurderingen som angripes baserer seg på faglige og skjønnsmessige betraktninger.
Det foreligger ikke en slik mangel ved [virksomhet] vurdering av fremtidsprognoser som overstiger terskelen for ansvar etter profesjonsansvaret. Det vises her til uaktsomhetsterskelen lagt til grunn av Høyesterett i avgjørelse HR-2012-43 [kan være HR-2012-436-A, Lovdatas anm.]. Retten er kommet til at tapet var Bs egen risiko.
Etter dette er rettens konklusjon at rådene som ble gitt til B om investeringene ikke var erstatningsbetingende uaktsomme.
Det er fra saksøkers side anført at B selv aldri forsto at han hadde tapt 5,6 millioner kroner.
Da retten har kommet til at det ikke foreligger et erstatningsrettslig ansvarsgrunnlag i saken, har vurderingen om B forsto at tapet hadde inntruffet ingen rettslig betydning.
Retten har imidlertid i sin vurdering funnet det mest sannsynlig at B forsto at han hadde tapt penger.
Fra slutten av januar 2020 er det klare holdepunkter for at B ble svekket av sykdom som også gikk utover hans kognitive evner. For retten er det avspilt en lydfil datert 19. mars 2020. I samtalen informerer C om at han er tatt ut av alle sine posisjoner og at det gjenstår 356 000 på konto. Av lydfilen er det vanskelig å bedømme hva B faktisk forsto.
B og C hadde en telefonsamtale den 13. mai 2020 hvor C igjen opplyste at det sto 356 000 kroner på konto. B ville ha pengene overført til konto i Spareskillingsbanken. Selve pengetransaksjonen ble gjennomført den 18. mai 2020. Etter dette tidspunkt har det vært to telefonsamtaler mellom B og C henholdsvis den 26. mai 2020 og 3. juni 2020. Retten finner det sannsynlig at B ville ha etterspurt sine penger dersom han ikke hadde forstått at pengene var tapt. Retten er kommet til at B forsto at han hadde tapt pengene.
Da retten har kommet til at det ikke foreligger ansvarsgrunnlag i saken er det for retten ikke nødvendig å ta stilling til anførslene om at kravet er tapt helt eller delvis på grunn av foreldelse og/eller passivitet og/eller manglende reklamasjon.
Etter tvisteloven § 20-2 første ledd har en part som har vunnet saken krav på full erstatning for sine sakskostnader. [virksomhet] AS har vunnet frem med sitt krav om frifinnelse.
Advokat Smedsvig har fremlagt en salæroppgave på kr. 689 730,– inklusiv merverdiavgift. Dette fordeles på 57 timer frem til tilsvar, 191,5 timer frem til hovedforhandling og 32 timer for gjennomføring av hovedforhandlingen.
Retten vurderer at timeforbruket til advokat Smedsvig fremstår som nødvendige jf. tvisteloven § 20-5. Retten vurderer heller ikke at den fakturerte timepris er for høy.
I supplerende kostnadsoppgave 12. desember er det krevd erstattet 34 881,65 kroner i utgifter. I Tvisteloven kommentarutgave av Schei m.fl. 2. utgave side 721 fremgår at utgifter til vitner parten selv har innkalt, og partens egne reise og oppholdsutgifter forbundet med rettsmøte kan kreves dekket som sakskostnader. Retten finner utgiftene til prosessfullmektig med 2 032,90 kroner og til vitne C med 11 048,75 kroner dekningsmessige.
Det er videre krevd 1 300 kroner for reise- og bespisning utgifter for partsrepresentant Kjetil Søyland. Kjetil Søyland har oppgitt adresse i Sandnes. Retten kan ikke se at det er dokumentert at disse utgiftene har vært nødvendige jf. tvisteloven § 20-5 (1). Videre fremgår at [virksomhet] har kjøpt IT-tjenester med 20 500 kroner for å hente ut data fra gammelt system. Disse utgiftene vurderer retten å være arbeid som i utgangspunktet tilligger parten å skaffe. Retten henfører disse utgiftene under tvisteloven § 20-5 (1) siste punktum om partens godtgjøring for eget arbeid i saken. Slike utgifter kan erstattes når arbeidet har vært særlig omfattende. Retten kan ikke se at vilkåret om særlig omfattende er oppfylt i saken.
Retten har vurdert tvisteloven § 20-2 tredje ledd, men ikke funnet grunnlag for å frita A helt eller delvis for erstatningsansvar.
DOMSSLUTNING 