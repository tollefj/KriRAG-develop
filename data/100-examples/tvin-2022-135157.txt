Ved bevisbedømmelsen under skyldspørsmålet bygger retten på de bevis som ble ført under hovedforhandlingen. For domfellelse kreves at påtalemyndigheten har ført fullt bevis for de faktiske forhold, både i objektiv og i subjektiv henseende. Det følger av rettspraksis at enhver rimelig tvil skal løses til fordel for den tiltalte, jf. for eksempel Rt-1978-882 og Rt-1978-884. Grunnlaget for bevisbedømmelsen vil være en vurdering av flere momenter som hver for seg kan ha ulik bevisstyrke. Det kreves ikke at hvert enkelt moment skal være bevist utover enhver rimelig tvil, så lenge det etter en samlet vurdering av momentene ikke er rimelig tvil om skyldspørsmålet, jf. for eksempel Rt-2005-1353.
Retten vil i det videre ta for seg de enkelte postene i tiltalebeslutningen i kronologisk rekkefølge, og deretter vil retten ta stilling til straffeutmålingen.
Tiltalepostene gjelder hatefulle ytringer jf. strl. § 185 og ordensforstyrrelse jf. strl. § 181 og knytter seg til samme hendelsesforløp.
Retten finner følgende faktum bevist utover enhver rimelig tvil:
Lørdag 26. februar 2022 hadde tiltalte var på vorspiel med noen kollegaer før de dro til Chaplin i Gjøvik sentrum. Tiltalte hadde drukket mye alkohol og var meget beruset. Da klokken ble 23:00 tok vekteren, D, en runde i lokalet for å sjekke gjestenes legitimasjon, da det etter dette tidspunktet var 20 års grense på Chaplin. Alle tiltaltes venner viste legitimasjon, men tiltalte nektet dette. D ba derfor tiltalte bli med ut for en prat. Utenfor stedet forklarte vekteren at han ikke kunne slippe tiltalte inn dersom han ikke viste legitimasjon. Tiltalte begynte da å bli litt hissig, og D skjønte at han var ganske full. Han sa derfor til tiltalte at han ikke ville slippe inn igjen uansett. Tiltalte kom da med en rekke rasistiske utsagn rettet mot D. Blant annet kalte han D «jævla pakkis», «jævla svarting» og ba ham «dra tilbake til landet ditt». Han sa også at vennene hans inne på Chaplin skulle hjelpe tiltalte «å ta» D. Da vennene til tiltalte kom ut ba tiltalte dem om «å ta» D sammen med ham, noe vennene ikke ville. De forsøkte i stedet å roe ned tiltalte. Tiltalte ringte da til sin far, for at han skulle komme og hjelpe tiltalte. Han ba videre D om å oppgi navnet sitt og ville ta bilde av D. D fikk da nok og ba en kollega om å ringe politiet.
Da politiet ankom stedet tok de tiltalte til side. De ble enige om at de skulle følge tiltalte inn slik at han kunne betale en uoppgjort regning. På vei inn, i det de gikk forbi D, ropte tiltalte «neger» til D. Politiet tok da med seg tiltalte bort igjen og måtte etter hvert få bistand fra D for å legge tiltalte i bakken. I den forbindelse roper tiltalte «neger», «svarting» og «jævla landssviker» til D, samt spyttet mot ham. Tiltalte gjorde noe motstand, og det ble litt knuffing, men politiet fikk etter hvert kontroll på ham og kjørte ham til Gjøvik politistasjon.
Retten har ved bevisvurderingen lagt vekt på tiltaltes egen forklaring, samt forklaringen fra D og politibetjent Ann Helen Tomter, som alle forklarte seg forholdsvis likt om hendelsesforløpet.
Retten går så videre til den konkrete rettsanvendelsen for hver av postene.
Straffeloven § 185 første ledd første punktum rammer «den som forsettlig eller grovt uaktsomt offentlig setter frem en diskriminerende eller hatefull ytring». Hvilke ytringer som omfattes, er nærmere presisert i andre ledd som lyder slik:
«Med diskriminerende eller hatefull ytring menes det å true eller forhåne noen, eller fremme hat, forfølgelse eller ringeakt overfor noen på grunn av deres
Tiltaltes ytringer ble fremsatt på et offentlig sted, utenfor ustedet Chaplin i Gjøvik sentrum, og ytringene var direkte rettet mot vekteren D. Straffebudet er avgrenset til å beskytte utsatte enkeltpersoner eller grupper som lovgiver har ansett for å ha et særskilt behov for vern. For at ytringen her skal være straffbar må den ha vært fremsatt overfor D «på grunn av» hans «hudfarge eller nasjonale eller etniske opprinnelse». Retten finner det ikke tvilsomt at tiltaltes ytringer grunnet seg i Ds etniske opprinnelse.
Vedrørende terskelen for hva som kan anses som en diskriminerende eller hatefull ytring viser retten til Høyesteretts uttalelser i HR-2020-2133-A avsnitt 41 og 42.
Retten finner det ikke tvilsomt at tiltaltes ytringer er å anse som slike hatefulle og diskriminerende ytringer § 185 er ment å beskytte mot. Ytringene «jævla pakkis», «neger», «jævla svarting», «svarting», «jævla landssviker» og «dra tilbake til landet ditt» er alle sterkt nedsettende og forhånende. Selv om det syns tydelig at tiltalte slang ut det han hadde av diskriminerende ytringer i sitt vokabular, er det ikke tvilsomt at hensikten hans var å komme med et verbalt personangrep på D på grunn av hans hudfarge og etniske opprinnelse. Det at utsagnene kom uten særlig foranledning D kunne bebreides for gjør karakteren av krenkelsen mer kvalifisert.
D forklarte for retten at han ikke brydde seg noe særlig om det tiltalte sa, og uttalte at «sånn er det». Retten finner ikke krenkelsen mindre alvorlig av denne grunn. Det at det ikke er uvanlig for D å oppleve denne typen krenkelser, og at han derfor ikke tar seg nevneverdig nær av det, underbygger etter rettens syn viktigheten av at slike lovbrudd tas på alvor. Samfunnet, herunder rettsvesenet, har en plikt til å påse at ingen anser denne typen krenkelser som dagligdags.
Retten er etter dette ikke i tvil om at både de subjektive og objektive vilkårene for straff etter strl. § 185 er oppfylt, og tiltalte skal straffes i henholdt til tiltalens post II.
Straffeloven § 181 annet ledd rammer den som ved «i selvforskyldt rus forulemper eller volder fare for andre». Det er ikke tvilsomt at tiltalte var i selvforskyldt rus. Videre at han forulempet D ved å rope skjellsord til, spytte mot og true med «å ta» ham. Det er heller ikke tvilsomt at tiltalte, bedømt som edru, gjorde dette med viten og vilje.
Subjektive og objektive vilkår for straff er således oppfylt, og tiltalte skal straffes i henhold til tiltalens post III.
Post I gjelder vold eller annen rettsstridig adferd mot offentlig tjenesteperson, jf. strl. § 155.
Tiltalte har erkjent straffeskyld, og forklarte seg tilsvarende som politivitnet B om det innledende hendelsesforløpet. Basert på disse forklaringene legger retten følgende til grunn som bevist:
Etter hendelsesforløpet som beskrevet under post II og III ble tiltalte kjørt til Gjøvik politistasjon. Derfra skulle patruljen som gikk på nattevakt, herunder B, frakte ham videre til arresten på Hamar. For den videre transporten satt tiltalte i baksetet i en Volvo sammen med politistudent C. B satt i forsetet. Tiltalte ba om å få ringe til sin samboer, noe han fikk, men grunnet dårlig dekning i kjelleren under politihuset kom han ikke gjennom. Han ba derfor C skrive en melding til samboeren om at han ikke kom hjem fordi han var med politiet. B kommenterte da at det var bra at han sa ifra, slik at samboeren ikke trodde han var utro. Dette reagerte tiltalte på og hisset seg igjen opp. Selv om B prøvde å forklare at kommentaren var godt ment, ville ikke tiltalte høre på dette. Tiltalte spyttet på Bs jakke, og ellers rundt i bilen og kalte henne for «fitte», «feita» og «stygga». B gikk da ut av bilen for å få en spyttmaske til tiltalte, og da hun stod ved siden bilen spyttet tiltalte igjen mot henne. Han ble deretter tatt med ut av bilen og lagt i bakken som følge av at han var aggressiv og urolig. Frem til dette punktet stemmer forklaringen til tiltalte og B overens.
For det videre hendelsesforløpet har retten delt seg i et flertall og et mindretall ved bevisvurderingen.
B forklarte om det videre hendelsesforløpet at tiltalte nektet å selv gå inn i cellebilen. Han uttalte at dersom de forsøkte å bære ham inn skulle han skalle dem ned. B var ikke selv med å bære ham, og husket ikke helt hvem som bar eller hvordan han ble båret, men hun så at han var urolig i kroppen under bæringen og at han slang med hodet mot en av dem som bar. Etter at han var plassert i bilen fortalte politistudent C at tiltalte hadde skallet mot hodet hans og sneiet kinnet hans.
Tiltalte forklarte derimot at han under bæringen fikk svært vondt i skulderen grunnet måten han ble holdt på og trodde at skulderen skulle gå ut av ledd. Han ble derfor redd og kastet på kroppen for å komme seg løs og forhindre at han ble skadet, men han forsøke aldri å skalle til C.
Verken flertallet eller mindretallet finner grunn til å betvile Bs forklaring om tiltaltes uttalelser før han ble løftet opp. Rettens flertall, dommerfullmektig Assev og meddommer Alm, finner derimot at selv om tiltalte uttalte at han skulle skalle ned politiet dersom de bar ham, så foreligger det ikke klare nok holdepunkter i bevisene til at flertallet med sikkerhet kan se bort fra tiltaltes forklaring om at han kastet på kroppen grunnet ubehaget bæringen medførte. Bs forklaring bar preg av at hun selv ikke var med å bære, samt at hun var noe usikker på hvordan det hele hadde foregått. Av hensyn til at all rimelig tvil skal komme tiltalte til gode, finner ikke flertallet det tilstrekkelig bevist at tiltalte forsettlig forsøkte å skalle til C.
Mindretallet, bestående av meddommer Ramstad, finner i lys av tiltaltes uttalelser om at han ville skalle politiet, samt hans handlingsmønster og sinnstilling ellers, at det må anses som bevist utover enhver rimelig tvil at tiltalte forsøkte å skalle til C. Mindretallet har vektlagt at B så tiltalte gjøre et sleng med hodet, og at C etterpå hadde fortalt B at hodet til tiltalte sneiet kinnet hans.
I det videre legges følgelig flertallet standpunkt til grunn. Retten går så videre til rettsanvendelsen.
Når det gjelder de objektive vilkår for straff i henhold til straffeloven § 155 omfatter bestemmelsen den som ved vold eller annen rettsstridig adferd påvirker en offentlig tjenestemann til å foreta eller unnlate å foreta en tjenestehandling, eller søker å oppnå dette. Det er uomtvistet at en politibetjent B og politistudent C er å anse som en offentlig tjenestemann.
Spørsmålet er om tiltaltes handlinger er å anse som «vold» eller «annen rettsstridig adferd» og om tiltalte ved sine handlinger søkte å påvirke eller hindre deres tjenestehandlinger. Tiltaltes forsvarer anførte at spytting og skjellsord i dette tilfellet ikke kunne anses som vold, og at forholdet må subsumeres under strl. § 156 annet ledd.
Voldsbegrepet i § 155 omfatter enhver følbar fysisk innvirkning på person. Hva gjelder spytting er det i Rt-1999-240 lagt til grunn at spytting «kan» være vold i lovens forstand. I Ot.prp.nr.8 (2007–2008) s. 328 har departementet gitt uttrykkelig støtte til dette standpunktet. Dommen gjaldt imidlertid spytting i ansiktet til en politibetjent. I foreliggende tilfelle traff spyttet kun jakken til politibetjenten, samt ellers i politibilen. Slik retten ser det er det ikke naturlig at all spytting i retning av en politibetjent er å anse som vold. Det alternative vilkåret «annen rettsstridig adferd» gir en indikasjon på at det er lovgivers vilje at § 155 skal ha et bredt anvendelsesområdet. Ut ifra forarbeidene syns dette vilkåret imidlertid å være medtatt i den hensikt å verne særlig ansatte i barnevernet og liknende mot «først og fremst grove og usanne påstander om noens yrkesutøvelse eller faglige kvalifikasjoner», som ikke rammes av andre straffebud, jf. Prop.66 L (2019–2020) s. 93.
Retten finner det mest nærliggende at spytt, som ikke treffer direkte på hud, bør subsumeres under strl. § 156 annet ledd om forulemping av en offentlig tjenestemann under utføring av tjenesten. Det samme gjelder skjellsordene rettet mot politibetjent B. Det er ikke tvilsomt at vilkårene i § 156 annet ledd er oppfylt både for spyttingen og skjellsordene, samt at tiltalte, bedømt som edru, hadde nødvendig forsett.
Tiltalte skal dermed straffes for overtredelse av § 156 annet ledd for spyttingen og skjellsordene.
Tiltaleposten gjelder uaktsom kjøring på motorsykkel, jf. veitrafikkloven § 31 første ledd, jf. § 3.
Tiltalte har erkjent straffeskyld, og har forklart seg i overenstemmelse med politivitnet Håkon Opsahl. Retten legger følgende hendelsesforløp til grunn som bevist utover enhver rimelig tvil:
Mandag 11. april 2022, rundt kl. 10:30 kjørte tiltalte en KTM motorsykkel i Vestre Totenveg i Gjøvik. Mellom to rundkjøringer lente hans seg tilbake på sykkelen og gasset slik at sykkelens forhjul hevet seg rundt 40 cm over bakken. Steilingen varte kun noen sekunder før hjulet igjen var nede på bakken. Tiltalte holdt en lav fart, på mellom 10 og 40 km/t. Det var verken biler eller mennesker i umiddelbar nærhet, og det oppstod ingen farlige situasjoner. Tiltalte steilet med vilje for å tøffe seg for noen fremmede mennesker som var i nærheten. Han ble kort tid etter stoppet av politiet som observerte det hele.
Bestemmelsen i § 3 gjelder hver som ferdes i trafikken, herunder fører av motorsykkel, og pålegger trafikantene å ferdes med slik hensynsfullhet og varsomt at det ikke «kan oppstå fare eller voldes skade og slik at annen trafikk ikke unødig blir hindret eller forstyrret».
Det er på det rene at det rent faktisk ikke oppstod noen fare i dette tilfellet. Spørsmålet er imidlertid om det kunne oppstå, det vil si at det må foretas en vurdering av den abstrakte faren kjøringen innebar.
Om terskelen for hva som faller innunder bestemmelsen er det i forarbeidene i NUT 1959:5 s. 20 trukket frem at også økt skade for føreren omfattes, samt nevnt at eksempelvis «å sitte sidevegs-plasert på baksetet på en motorsykkel, overlasting av ryggsekk når man kjører tråsykkel så det blir vanskelig å holde likevekten» er forhold som omfattes.
Uttalelsene fra veitrafikklovutvalget viser at terskelen for hva som rammes av bestemmelsen er lav. Det samme syns å ha vært lagt til grunn i Agder lagmannsrett sin dom i LA-2014-108198. Om tilsvarende kjøring med motorsykkel uttalte lagmannsretten at:
«Kjøring med tung MC på bakhjulet på offentlig vei, innebærer i alminnelighet en økt risiko for trafikkuhell og abstrakt fareforvoldelse ut over det som er normalt, jf. også det sakkyndige vitnets forklaring om f.eks. økt stopplengde.»
Lagmannsretten konkluderte imidlertid ikke, men opphevet tingrettens frifinnende dom under henvisning til at tingretten ikke syns å ha vurdert faredeliktet og aktsomhetsnormen i veitrafikkloven § 3 på tilstrekkelig måte.
Retten finner at ovennevnte gir et klart bilde av at det skal svært lite til for at aktsomhetsnormen i § 3 er brutt. Selv om retten finner at foreliggende tilfelle må befinne seg helt i nedre sjikt av hva som kan anses straffbart, er det likevel slik at steiling med motorsykkel i tettbebygd strøk, selv om farten er lav og steilingen ikke høy, innebærer at føreren av motorsykkelen tar en risiko. Han vil nødvendigvis ha noe mindre kontroll over sykkelen, økt bremselengde og liknende, sammenliknet med alminnelig kjøring. Dette gjør at føreren ikke oppfyller den aktsomhet som kreves av ham etter veitrafikklovens § 3.
Både subjektive og objektive vilkår for straff er oppfylt og tiltalte skal straffes i henhold til tiltalebeslutninges post IV.
Tiltalte er en 24 år gammel mann, tidligere straffet for overtredelse av § 155 og § 181 i Hallingdal tingretts dom av 28.06.2019.
Retten skal fastsette en felles straff for alle forholdene og straffeloven § 79 første ledd bokstav a og b kommer til anvendelse. Det skal utmåles en straff som er lavere enn den straffen som ville vært utmålt ved en kumulasjon av straffen for de ulike forholdene. Straffen skal ta utgangspunkt i de alvorligste forholdene. De øvrige forholdene skal deretter lede til et tillegg i straffen, jf. HR-2017-1282-A avsnitt 75.
Det mest alvorlige forholdet er hatefulle ytringer, jf. strl. § 185, som straffes normalt med en betinget fengselsstraff i kombinasjon med en følbar bot, jf. straffeloven § 54. Retten viser her til Hr-2020-2133-A med videre henvisninger. Retten finner ikke grunn til å fravike dette utgangspunktet i foreliggende sak.
Isolert sett tilsier forholdet en betinget dom på rundt 24 dager. Boten bør i et tilfelle som dette i alminnelighet ligge på et nivå som tilsvarer omtrent én brutto månedslønn, jf. HR-2020-184-A avsnitt 46. Utover at tiltalte er i full jobb har ikke retten nærmere opplysninger om tiltaltes inntekt. Boten fastsettes derfor skjønnsmessig til kr 20 000. Den subsidiære fengselsstraffen, jf. straffeloven § 55, settes til 15 dager.
For brudd på strl. § 156 og § 181 annet ledd, samt veitrafikkloven § 31 første ledd jf. § 3, det vil si forulemping av offentlig tjenestemann, ordensforstyrrelse og steiling med motorsykkel, reageres det normalt sett med bot, men blir i stedet å legge vekt på i skjerpende retning, jf. straffeprosessloven § 40 andre ledd.
Tiltalte ble ved Hallingdal tingretts dom av 28.06.2019 dømt for overtredelse av strl. § 155 og § 181. Straffen ble satt til fengsel i 30 dager. Tiltalte domfelles nå for blant annet tilsvarende overtredelser, og dette skal ilegges vekt i straffeskjerpende retning i utmålingen, jf. straffeloven § 77 første ledd k.
I formildende retning vektlegges det at tiltalte har kommet med en uforbeholden tilståelse.
Videre har det gått nesten ett år fra de første forholdene fant sted. Det ble ikke foretatt avhør av tiltalte og vitnet D før i august 2022, det vil si i overkant av fem måneder etter de straffbare forholdene fant sted. Det skjedde riktignok et ytterligere straffbart forhold i april, men retten kan ikke se at dette skal ha betydning for hva som må anses som inaktiv liggetid, ettersom dette forholdet ble ansett oppklart på stedet. Det skal følgelig gis en viss kompensasjon for saksbehandlingstiden.
Slik retten ser det veier formidlene og skjerpende forhold opp for hverandre. Retten finner dermed at den samlede straffen settes til fengsel i 24 dager, men slik at fullbyrdelse av straffen utsettes med en prøvetid på to år. I tillegg kommer en bot på kr 20 000, subsidiært 15 dager fengsel.
Påtalemyndigheten har lagt ned påstand om at tiltalte skal dømmes til å betale saksomkostninger etter rettens skjønn.
Det følger av straffeprosessloven § 436 at den som dømmes i henhold til tiltalebeslutningen skal pålegges å erstatte staten nødvendige omkostninger i saken. Det følger imidlertid av straffeprosessloven § 437 siste ledd at saksomkostninger bare skal idømmes dersom det anses mulig å oppnå betaling. Saksomkostninger skal dessuten avpasses etter domfeltes økonomiske evne.
Slik retten ser det er det så stort avvik mellom den straff påtalemyndigheten ba om, og den straff tiltalte nå idømmes, at det ikke syns rimelig å ilegge sakskostnader.
Sakskostnader idømmes følgelig ikke.
Dommen er avsagt under dissens hva gjelder post I.
Dommen er ikke avsagt innen lovens frist. Årsaken er stor arbeidsmengde.
DOMSSLUTNING 
til fengsel 24 – tjuefire – dager, jf. straffeloven § 79. Fullbyrding av straffen utsettes med en prøvetid på to år jf. straffeloven § 34.
I tillegg dømmes han til å betale en bot på 20 000 – tjuetusen – kroner, subsidiært fengsel i 15 – femten – dager.
Ved bevisbedømmelsen under skyldspørsmålet bygger retten på de bevis som ble ført under hovedforhandlingen. For domfellelse kreves at påtalemyndigheten har ført fullt bevis for de faktiske forhold, både i objektiv og i subjektiv henseende. Det følger av rettspraksis at enhver rimelig tvil skal løses til fordel for den tiltalte, jf. for eksempel Rt-1978-882 og Rt-1978-884. Grunnlaget for bevisbedømmelsen vil være en vurdering av flere momenter som hver for seg kan ha ulik bevisstyrke. Det kreves ikke at hvert enkelt moment skal være bevist utover enhver rimelig tvil, så lenge det etter en samlet vurdering av momentene ikke er rimelig tvil om skyldspørsmålet, jf. for eksempel Rt-2005-1353.
Retten vil i det videre ta for seg de enkelte postene i tiltalebeslutningen i kronologisk rekkefølge, og deretter vil retten ta stilling til straffeutmålingen.
Tiltalepostene gjelder hatefulle ytringer jf. strl. § 185 og ordensforstyrrelse jf. strl. § 181 og knytter seg til samme hendelsesforløp.
Retten finner følgende faktum bevist utover enhver rimelig tvil:
Lørdag 26. februar 2022 hadde tiltalte var på vorspiel med noen kollegaer før de dro til Chaplin i Gjøvik sentrum. Tiltalte hadde drukket mye alkohol og var meget beruset. Da klokken ble 23:00 tok vekteren, D, en runde i lokalet for å sjekke gjestenes legitimasjon, da det etter dette tidspunktet var 20 års grense på Chaplin. Alle tiltaltes venner viste legitimasjon, men tiltalte nektet dette. D ba derfor tiltalte bli med ut for en prat. Utenfor stedet forklarte vekteren at han ikke kunne slippe tiltalte inn dersom han ikke viste legitimasjon. Tiltalte begynte da å bli litt hissig, og D skjønte at han var ganske full. Han sa derfor til tiltalte at han ikke ville slippe inn igjen uansett. Tiltalte kom da med en rekke rasistiske utsagn rettet mot D. Blant annet kalte han D «jævla pakkis», «jævla svarting» og ba ham «dra tilbake til landet ditt». Han sa også at vennene hans inne på Chaplin skulle hjelpe tiltalte «å ta» D. Da vennene til tiltalte kom ut ba tiltalte dem om «å ta» D sammen med ham, noe vennene ikke ville. De forsøkte i stedet å roe ned tiltalte. Tiltalte ringte da til sin far, for at han skulle komme og hjelpe tiltalte. Han ba videre D om å oppgi navnet sitt og ville ta bilde av D. D fikk da nok og ba en kollega om å ringe politiet.
Da politiet ankom stedet tok de tiltalte til side. De ble enige om at de skulle følge tiltalte inn slik at han kunne betale en uoppgjort regning. På vei inn, i det de gikk forbi D, ropte tiltalte «neger» til D. Politiet tok da med seg tiltalte bort igjen og måtte etter hvert få bistand fra D for å legge tiltalte i bakken. I den forbindelse roper tiltalte «neger», «svarting» og «jævla landssviker» til D, samt spyttet mot ham. Tiltalte gjorde noe motstand, og det ble litt knuffing, men politiet fikk etter hvert kontroll på ham og kjørte ham til Gjøvik politistasjon.
Retten har ved bevisvurderingen lagt vekt på tiltaltes egen forklaring, samt forklaringen fra D og politibetjent Ann Helen Tomter, som alle forklarte seg forholdsvis likt om hendelsesforløpet.
Retten går så videre til den konkrete rettsanvendelsen for hver av postene.
Straffeloven § 185 første ledd første punktum rammer «den som forsettlig eller grovt uaktsomt offentlig setter frem en diskriminerende eller hatefull ytring». Hvilke ytringer som omfattes, er nærmere presisert i andre ledd som lyder slik:
«Med diskriminerende eller hatefull ytring menes det å true eller forhåne noen, eller fremme hat, forfølgelse eller ringeakt overfor noen på grunn av deres
Tiltaltes ytringer ble fremsatt på et offentlig sted, utenfor ustedet Chaplin i Gjøvik sentrum, og ytringene var direkte rettet mot vekteren D. Straffebudet er avgrenset til å beskytte utsatte enkeltpersoner eller grupper som lovgiver har ansett for å ha et særskilt behov for vern. For at ytringen her skal være straffbar må den ha vært fremsatt overfor D «på grunn av» hans «hudfarge eller nasjonale eller etniske opprinnelse». Retten finner det ikke tvilsomt at tiltaltes ytringer grunnet seg i Ds etniske opprinnelse.
Vedrørende terskelen for hva som kan anses som en diskriminerende eller hatefull ytring viser retten til Høyesteretts uttalelser i HR-2020-2133-A avsnitt 41 og 42.
Retten finner det ikke tvilsomt at tiltaltes ytringer er å anse som slike hatefulle og diskriminerende ytringer § 185 er ment å beskytte mot. Ytringene «jævla pakkis», «neger», «jævla svarting», «svarting», «jævla landssviker» og «dra tilbake til landet ditt» er alle sterkt nedsettende og forhånende. Selv om det syns tydelig at tiltalte slang ut det han hadde av diskriminerende ytringer i sitt vokabular, er det ikke tvilsomt at hensikten hans var å komme med et verbalt personangrep på D på grunn av hans hudfarge og etniske opprinnelse. Det at utsagnene kom uten særlig foranledning D kunne bebreides for gjør karakteren av krenkelsen mer kvalifisert.
D forklarte for retten at han ikke brydde seg noe særlig om det tiltalte sa, og uttalte at «sånn er det». Retten finner ikke krenkelsen mindre alvorlig av denne grunn. Det at det ikke er uvanlig for D å oppleve denne typen krenkelser, og at han derfor ikke tar seg nevneverdig nær av det, underbygger etter rettens syn viktigheten av at slike lovbrudd tas på alvor. Samfunnet, herunder rettsvesenet, har en plikt til å påse at ingen anser denne typen krenkelser som dagligdags.
Retten er etter dette ikke i tvil om at både de subjektive og objektive vilkårene for straff etter strl. § 185 er oppfylt, og tiltalte skal straffes i henholdt til tiltalens post II.
Straffeloven § 181 annet ledd rammer den som ved «i selvforskyldt rus forulemper eller volder fare for andre». Det er ikke tvilsomt at tiltalte var i selvforskyldt rus. Videre at han forulempet D ved å rope skjellsord til, spytte mot og true med «å ta» ham. Det er heller ikke tvilsomt at tiltalte, bedømt som edru, gjorde dette med viten og vilje.
Subjektive og objektive vilkår for straff er således oppfylt, og tiltalte skal straffes i henhold til tiltalens post III.
Post I gjelder vold eller annen rettsstridig adferd mot offentlig tjenesteperson, jf. strl. § 155.
Tiltalte har erkjent straffeskyld, og forklarte seg tilsvarende som politivitnet B om det innledende hendelsesforløpet. Basert på disse forklaringene legger retten følgende til grunn som bevist:
Etter hendelsesforløpet som beskrevet under post II og III ble tiltalte kjørt til Gjøvik politistasjon. Derfra skulle patruljen som gikk på nattevakt, herunder B, frakte ham videre til arresten på Hamar. For den videre transporten satt tiltalte i baksetet i en Volvo sammen med politistudent C. B satt i forsetet. Tiltalte ba om å få ringe til sin samboer, noe han fikk, men grunnet dårlig dekning i kjelleren under politihuset kom han ikke gjennom. Han ba derfor C skrive en melding til samboeren om at han ikke kom hjem fordi han var med politiet. B kommenterte da at det var bra at han sa ifra, slik at samboeren ikke trodde han var utro. Dette reagerte tiltalte på og hisset seg igjen opp. Selv om B prøvde å forklare at kommentaren var godt ment, ville ikke tiltalte høre på dette. Tiltalte spyttet på Bs jakke, og ellers rundt i bilen og kalte henne for «fitte», «feita» og «stygga». B gikk da ut av bilen for å få en spyttmaske til tiltalte, og da hun stod ved siden bilen spyttet tiltalte igjen mot henne. Han ble deretter tatt med ut av bilen og lagt i bakken som følge av at han var aggressiv og urolig. Frem til dette punktet stemmer forklaringen til tiltalte og B overens.
For det videre hendelsesforløpet har retten delt seg i et flertall og et mindretall ved bevisvurderingen.
B forklarte om det videre hendelsesforløpet at tiltalte nektet å selv gå inn i cellebilen. Han uttalte at dersom de forsøkte å bære ham inn skulle han skalle dem ned. B var ikke selv med å bære ham, og husket ikke helt hvem som bar eller hvordan han ble båret, men hun så at han var urolig i kroppen under bæringen og at han slang med hodet mot en av dem som bar. Etter at han var plassert i bilen fortalte politistudent C at tiltalte hadde skallet mot hodet hans og sneiet kinnet hans.
Tiltalte forklarte derimot at han under bæringen fikk svært vondt i skulderen grunnet måten han ble holdt på og trodde at skulderen skulle gå ut av ledd. Han ble derfor redd og kastet på kroppen for å komme seg løs og forhindre at han ble skadet, men han forsøke aldri å skalle til C.
Verken flertallet eller mindretallet finner grunn til å betvile Bs forklaring om tiltaltes uttalelser før han ble løftet opp. Rettens flertall, dommerfullmektig Assev og meddommer Alm, finner derimot at selv om tiltalte uttalte at han skulle skalle ned politiet dersom de bar ham, så foreligger det ikke klare nok holdepunkter i bevisene til at flertallet med sikkerhet kan se bort fra tiltaltes forklaring om at han kastet på kroppen grunnet ubehaget bæringen medførte. Bs forklaring bar preg av at hun selv ikke var med å bære, samt at hun var noe usikker på hvordan det hele hadde foregått. Av hensyn til at all rimelig tvil skal komme tiltalte til gode, finner ikke flertallet det tilstrekkelig bevist at tiltalte forsettlig forsøkte å skalle til C.
Mindretallet, bestående av meddommer Ramstad, finner i lys av tiltaltes uttalelser om at han ville skalle politiet, samt hans handlingsmønster og sinnstilling ellers, at det må anses som bevist utover enhver rimelig tvil at tiltalte forsøkte å skalle til C. Mindretallet har vektlagt at B så tiltalte gjøre et sleng med hodet, og at C etterpå hadde fortalt B at hodet til tiltalte sneiet kinnet hans.
I det videre legges følgelig flertallet standpunkt til grunn. Retten går så videre til rettsanvendelsen.
Når det gjelder de objektive vilkår for straff i henhold til straffeloven § 155 omfatter bestemmelsen den som ved vold eller annen rettsstridig adferd påvirker en offentlig tjenestemann til å foreta eller unnlate å foreta en tjenestehandling, eller søker å oppnå dette. Det er uomtvistet at en politibetjent B og politistudent C er å anse som en offentlig tjenestemann.
Spørsmålet er om tiltaltes handlinger er å anse som «vold» eller «annen rettsstridig adferd» og om tiltalte ved sine handlinger søkte å påvirke eller hindre deres tjenestehandlinger. Tiltaltes forsvarer anførte at spytting og skjellsord i dette tilfellet ikke kunne anses som vold, og at forholdet må subsumeres under strl. § 156 annet ledd.
Voldsbegrepet i § 155 omfatter enhver følbar fysisk innvirkning på person. Hva gjelder spytting er det i Rt-1999-240 lagt til grunn at spytting «kan» være vold i lovens forstand. I Ot.prp.nr.8 (2007–2008) s. 328 har departementet gitt uttrykkelig støtte til dette standpunktet. Dommen gjaldt imidlertid spytting i ansiktet til en politibetjent. I foreliggende tilfelle traff spyttet kun jakken til politibetjenten, samt ellers i politibilen. Slik retten ser det er det ikke naturlig at all spytting i retning av en politibetjent er å anse som vold. Det alternative vilkåret «annen rettsstridig adferd» gir en indikasjon på at det er lovgivers vilje at § 155 skal ha et bredt anvendelsesområdet. Ut ifra forarbeidene syns dette vilkåret imidlertid å være medtatt i den hensikt å verne særlig ansatte i barnevernet og liknende mot «først og fremst grove og usanne påstander om noens yrkesutøvelse eller faglige kvalifikasjoner», som ikke rammes av andre straffebud, jf. Prop.66 L (2019–2020) s. 93.
Retten finner det mest nærliggende at spytt, som ikke treffer direkte på hud, bør subsumeres under strl. § 156 annet ledd om forulemping av en offentlig tjenestemann under utføring av tjenesten. Det samme gjelder skjellsordene rettet mot politibetjent B. Det er ikke tvilsomt at vilkårene i § 156 annet ledd er oppfylt både for spyttingen og skjellsordene, samt at tiltalte, bedømt som edru, hadde nødvendig forsett.
Tiltalte skal dermed straffes for overtredelse av § 156 annet ledd for spyttingen og skjellsordene.
Tiltaleposten gjelder uaktsom kjøring på motorsykkel, jf. veitrafikkloven § 31 første ledd, jf. § 3.
Tiltalte har erkjent straffeskyld, og har forklart seg i overenstemmelse med politivitnet Håkon Opsahl. Retten legger følgende hendelsesforløp til grunn som bevist utover enhver rimelig tvil:
Mandag 11. april 2022, rundt kl. 10:30 kjørte tiltalte en KTM motorsykkel i Vestre Totenveg i Gjøvik. Mellom to rundkjøringer lente hans seg tilbake på sykkelen og gasset slik at sykkelens forhjul hevet seg rundt 40 cm over bakken. Steilingen varte kun noen sekunder før hjulet igjen var nede på bakken. Tiltalte holdt en lav fart, på mellom 10 og 40 km/t. Det var verken biler eller mennesker i umiddelbar nærhet, og det oppstod ingen farlige situasjoner. Tiltalte steilet med vilje for å tøffe seg for noen fremmede mennesker som var i nærheten. Han ble kort tid etter stoppet av politiet som observerte det hele.
Bestemmelsen i § 3 gjelder hver som ferdes i trafikken, herunder fører av motorsykkel, og pålegger trafikantene å ferdes med slik hensynsfullhet og varsomt at det ikke «kan oppstå fare eller voldes skade og slik at annen trafikk ikke unødig blir hindret eller forstyrret».
Det er på det rene at det rent faktisk ikke oppstod noen fare i dette tilfellet. Spørsmålet er imidlertid om det kunne oppstå, det vil si at det må foretas en vurdering av den abstrakte faren kjøringen innebar.
Om terskelen for hva som faller innunder bestemmelsen er det i forarbeidene i NUT 1959:5 s. 20 trukket frem at også økt skade for føreren omfattes, samt nevnt at eksempelvis «å sitte sidevegs-plasert på baksetet på en motorsykkel, overlasting av ryggsekk når man kjører tråsykkel så det blir vanskelig å holde likevekten» er forhold som omfattes.
Uttalelsene fra veitrafikklovutvalget viser at terskelen for hva som rammes av bestemmelsen er lav. Det samme syns å ha vært lagt til grunn i Agder lagmannsrett sin dom i LA-2014-108198. Om tilsvarende kjøring med motorsykkel uttalte lagmannsretten at:
«Kjøring med tung MC på bakhjulet på offentlig vei, innebærer i alminnelighet en økt risiko for trafikkuhell og abstrakt fareforvoldelse ut over det som er normalt, jf. også det sakkyndige vitnets forklaring om f.eks. økt stopplengde.»
Lagmannsretten konkluderte imidlertid ikke, men opphevet tingrettens frifinnende dom under henvisning til at tingretten ikke syns å ha vurdert faredeliktet og aktsomhetsnormen i veitrafikkloven § 3 på tilstrekkelig måte.
Retten finner at ovennevnte gir et klart bilde av at det skal svært lite til for at aktsomhetsnormen i § 3 er brutt. Selv om retten finner at foreliggende tilfelle må befinne seg helt i nedre sjikt av hva som kan anses straffbart, er det likevel slik at steiling med motorsykkel i tettbebygd strøk, selv om farten er lav og steilingen ikke høy, innebærer at føreren av motorsykkelen tar en risiko. Han vil nødvendigvis ha noe mindre kontroll over sykkelen, økt bremselengde og liknende, sammenliknet med alminnelig kjøring. Dette gjør at føreren ikke oppfyller den aktsomhet som kreves av ham etter veitrafikklovens § 3.
Både subjektive og objektive vilkår for straff er oppfylt og tiltalte skal straffes i henhold til tiltalebeslutninges post IV.
Tiltalte er en 24 år gammel mann, tidligere straffet for overtredelse av § 155 og § 181 i Hallingdal tingretts dom av 28.06.2019.
Retten skal fastsette en felles straff for alle forholdene og straffeloven § 79 første ledd bokstav a og b kommer til anvendelse. Det skal utmåles en straff som er lavere enn den straffen som ville vært utmålt ved en kumulasjon av straffen for de ulike forholdene. Straffen skal ta utgangspunkt i de alvorligste forholdene. De øvrige forholdene skal deretter lede til et tillegg i straffen, jf. HR-2017-1282-A avsnitt 75.
Det mest alvorlige forholdet er hatefulle ytringer, jf. strl. § 185, som straffes normalt med en betinget fengselsstraff i kombinasjon med en følbar bot, jf. straffeloven § 54. Retten viser her til Hr-2020-2133-A med videre henvisninger. Retten finner ikke grunn til å fravike dette utgangspunktet i foreliggende sak.
Isolert sett tilsier forholdet en betinget dom på rundt 24 dager. Boten bør i et tilfelle som dette i alminnelighet ligge på et nivå som tilsvarer omtrent én brutto månedslønn, jf. HR-2020-184-A avsnitt 46. Utover at tiltalte er i full jobb har ikke retten nærmere opplysninger om tiltaltes inntekt. Boten fastsettes derfor skjønnsmessig til kr 20 000. Den subsidiære fengselsstraffen, jf. straffeloven § 55, settes til 15 dager.
For brudd på strl. § 156 og § 181 annet ledd, samt veitrafikkloven § 31 første ledd jf. § 3, det vil si forulemping av offentlig tjenestemann, ordensforstyrrelse og steiling med motorsykkel, reageres det normalt sett med bot, men blir i stedet å legge vekt på i skjerpende retning, jf. straffeprosessloven § 40 andre ledd.
Tiltalte ble ved Hallingdal tingretts dom av 28.06.2019 dømt for overtredelse av strl. § 155 og § 181. Straffen ble satt til fengsel i 30 dager. Tiltalte domfelles nå for blant annet tilsvarende overtredelser, og dette skal ilegges vekt i straffeskjerpende retning i utmålingen, jf. straffeloven § 77 første ledd k.
I formildende retning vektlegges det at tiltalte har kommet med en uforbeholden tilståelse.
Videre har det gått nesten ett år fra de første forholdene fant sted. Det ble ikke foretatt avhør av tiltalte og vitnet D før i august 2022, det vil si i overkant av fem måneder etter de straffbare forholdene fant sted. Det skjedde riktignok et ytterligere straffbart forhold i april, men retten kan ikke se at dette skal ha betydning for hva som må anses som inaktiv liggetid, ettersom dette forholdet ble ansett oppklart på stedet. Det skal følgelig gis en viss kompensasjon for saksbehandlingstiden.
Slik retten ser det veier formidlene og skjerpende forhold opp for hverandre. Retten finner dermed at den samlede straffen settes til fengsel i 24 dager, men slik at fullbyrdelse av straffen utsettes med en prøvetid på to år. I tillegg kommer en bot på kr 20 000, subsidiært 15 dager fengsel.
Påtalemyndigheten har lagt ned påstand om at tiltalte skal dømmes til å betale saksomkostninger etter rettens skjønn.
Det følger av straffeprosessloven § 436 at den som dømmes i henhold til tiltalebeslutningen skal pålegges å erstatte staten nødvendige omkostninger i saken. Det følger imidlertid av straffeprosessloven § 437 siste ledd at saksomkostninger bare skal idømmes dersom det anses mulig å oppnå betaling. Saksomkostninger skal dessuten avpasses etter domfeltes økonomiske evne.
Slik retten ser det er det så stort avvik mellom den straff påtalemyndigheten ba om, og den straff tiltalte nå idømmes, at det ikke syns rimelig å ilegge sakskostnader.
Sakskostnader idømmes følgelig ikke.
Dommen er avsagt under dissens hva gjelder post I.
Dommen er ikke avsagt innen lovens frist. Årsaken er stor arbeidsmengde.
DOMSSLUTNING 
til fengsel 24 – tjuefire – dager, jf. straffeloven § 79. Fullbyrding av straffen utsettes med en prøvetid på to år jf. straffeloven § 34.
I tillegg dømmes han til å betale en bot på 20 000 – tjuetusen – kroner, subsidiært fengsel i 15 – femten – dager.