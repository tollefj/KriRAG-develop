Hovedforhandling ble gjennomført 3. oktober 2022. Tiltalte møtte og erkjente seg skyldig etter tiltalebeslutningen post I og II a) og b), samt tilleggstiltalebeslutningen post I a) og b) og II. Han erkjente seg ikke skyldig etter tiltalebeslutningen post III. Forsvarer bad om utsettelse av saken på grunn av tiltaltes sykdom. Retten besluttet at saken skulle fremmes etter straffeprosessloven § 281. Beslutningen fremgår av rettsboken. Retten mottok forklaring fra åtte vitner, og det ble foretatt slik dokumentasjon som fremgår av rettsboken. Aktor la ned påstand om at tiltalte dømmes i samsvar med tiltalebeslutningen og tilleggstiltalebeslutningen til fengsel i 10 måneder med fradrag av 10 dager for utholdt varetekt. Aktor la ned påstand om erstatningskrav på vegne av de fornærmede i tiltalebeslutningen post I. Det ble ikke lagt ned påstand om erstatning for sakskostnader. Forsvarer la ned påstand om at tiltalte frifinnes for tiltalebeslutningen post III, og at han for øvrig anses på mildeste måte.
Retten har kommet til at tiltalte skal dømmes i samsvar med tiltalebeslutningen og tilleggstiltalebeslutningen til fengsel i 9 måneder. Det skal gis 12 dager fradrag for frihetsberøvelse i forbindelse med saken per 5. oktober 2022. Retten har i tillegg kommet til at tiltalte skal dømmes til å betale kr 11 819,– i erstatning til de fornærmede etter tiltalebeslutningen post I. Sakskostnader idømmes ikke. Retten vil begrunne domsresultatet i det følgende.
Tiltalebeslutningen post I gjelder et grovt tyveri 13. mars 2022 i [adresse1]. Tiltalte har erkjent straffeskyld. Han forklarte imidlertid at han ikke husker selve hendelsesforløpet fordi han var ruset.
Etter den samlede bevisførselen er retten overbevist om at tiltalte natt til søndag 13. mars 2022 tok seg inn i boligen til B og C i [adresse1] ved å bryte opp et vindu. Retten er overbevist om at han pakket flere gjenstander i poser og vesker for å ta dem med seg. Retten har lagt vekt på tiltaltes skylderkjennelse, forklaringen til fornærmede B, forklaringen til politibetjent Arnesen, samt illustrasjonsmapper med biler fra stedet og av tiltalte i cellebilen etter pågripelsen.
Fornærmede forklarte at hun våknet tidlig om morgenen, og forstod at det var noen i huset. Da hun og mannen kom opp fra soverommet, oppdaget de at det var mye rot både på kjøkkenet og i stuen, og at ting lå strødd utover. Tiltalte satt på sofaen og fremstod som ruset. Politiet ble tilkalt, og tiltalte ble pågrepet på stedet. I tillegg til alt rotet i boligen, var det flere hakk og ødeleggelser på kjøkkenet. En kjøkkenskuff var ødelagt. Tiltalte hadde tatt på seg jakken/kåpen til fornærmede, og hadde pakket sammen flere ting i poser og vesker. Mobiltelefoner, ledninger, Ipad og leker var pakket i et Ipad-etui. På badet var klær, såpe, vaskemidler og lignende pakket i en pose. Det lå en bøyd saks ved balkongdøra som antagelig hadde blitt brukt for å få opp vinduet. Under balkongen hadde tiltalte rotet hagegjenstander, bilrekvisita, jord og hageleker. Ting var klarlagt i en plastpose. En sekk med jord var veltet utover.
Fornærmedes forklaring støttes av forklaringen fra politibetjent Arnesen, som kom til stedet og pågrep tiltalte. Arnesen forklarte at det var mye rot både ute og inne, og at eiendeler var lagt i en taske slik at de kunne tas med derfra. Da politiet kom, satt tiltalte i sofaen og sov, og han fremstod som tydelig ruset. Det er også fremlagt illustrasjonsmappe med bilder som politiet tok på stedet. Bildene viser at vindu ved balkongdør var brutt opp, og at det var brytemerker på vinduskarmen. Videre er det bilde av flere gjenstander som var pakket i et Ipad-etui. Dette omfattet blant annet mobiltelefon, solbriller, deksel, klokke og Ipad. Alle disse gjenstandene tilhører de fornærmede. I tillegg er det bilder av mye rot på badet og i stuen, og at flere gjenstander var pakket i en pose på badet. Det er også bilder av rot under balkongen, og av en pose som var fylt opp med diverse gjenstander. Inngangsdøren til underetasjen var i tillegg ødelagt. Tiltalte hadde på seg arbeidshansker og en ødelagt hagesaks da politiet visiterte han.
Samlet sett er det etter rettens syn ingen tvil om at tiltalte har begått et tyveri, som beskrevet i tiltalebeslutningen post I. Tiltalte hadde pakket sammen gjenstander i et Ipad-etui, i en pose på badet, og i en pose utenfor, og etter rettens syn må dette anses som borttakelse i straffelovens forstand. Retten viser til at terskelen for hva som regnes som borttakelse er lav, og at det anses tilstrekkelig at ting gjerningspersonen har tatt kontrollen over tingene, og samlet dem sammen for å ta dem med seg, jf. eksempelvis Rt-1965-223 og Rt-1971-667.
Etter rettens vurdering må tyveriet anses som grovt etter straffeloven § 322. Retten har i denne vurderingen særlig lagt vekt på at tiltalte tok seg inn i et bolighus midt på natten, og at dette er egnet til å skape utrygghet for de fornærmede og andre. Fornærmede forklarte at hun opplevde det som svært ubehagelig at det kom en fremmed inn i hjemmet deres midt på natten og rotet rundt, og at hun var takknemlig for at barna ikke var hjemme og opplevde dette. Høyesterett har fremhevet at tyverier begått ved innbrudd i privatboliger krenker privatlivets fred, skaper stor utrygghet blant folk og har likhetstrekk med integritetskrenkelser, jf. Rt-2011-1153 avsnitt 11.
Tiltalte handlet i selvforskyldt rus, og skal bedømmes som om han var edru, jf. straffeloven §§ 20 siste avsnitt og 25 siste avsnitt. Etter rettens syn er det ingen tvil om at tiltalte, bedømt som edru, handlet med forsett om å skaffe seg en uberettiget vinning.
Rettens konklusjon er at tiltalte skal dømmes for et grovt tyveri.
Tiltalebeslutningen post II a) gjelder et tyveri 20. april 2022 i [adresse2]. Tiltalte har erkjent straffeskyld. Han forklarte at han gikk inn i bodene, og tok med bagger ut før han ble pågrepet.
Etter den samlede bevisførselen er retten overbevist om at tiltalte tok seg inn i flere boder, og at han borttok flere gjenstander tilhørende D, blant annet tre bager. Retten har lagt vekt på tiltaltes skylderkjennelse, forklaringen fra fornærmede D, samt illustrasjonsmappe med bilder fra stedet. Fornærmede har i hovedsak forklart at hun møtte tiltalte i trappen og at hun kontaktet politiet fordi hun oppfattet det som et innbrudd. Hun fant et par bagger som tilhørte henne på utsiden, og det var i tillegg pakket tre bagger med hennes ting utenfor bodene på loftet. Hun forklarte at tiltalte ikke hadde lovlig adgang til bodene. Det var innbrudd i fire boder, og to av dem tilhørte henne. Det var også pakket bagger med andres ting utenfor bodene. Fornærmedes forklaring underbygges av bilder som politiet tok på stedet. Fornærmede opplevde hendelsen som skremmende, og har kjent på utrygghet i ettertid.
Ettersom baggene var pakket klare til at tiltalte kunne ta dem med seg, mener retten at dette må anses som borttakelse av andres gjenstander. Retten er overbevist om at tiltalte, bedømt som edru, handlet med forsett om å skaffe seg en uberettiget vinning.
Rettens konklusjon er at tiltalte skal dømmes for tyveri.
Tiltalebeslutningen post II b) gjelder et tyveri 7. juni 2022 i Torggata 7 i Oslo. Tiltalte har erkjent straffeskyld. Han forklarte at han brøt seg inn der, men at han ikke helt husker hvordan han kom seg inn eller hva han tok.
Etter bevisførselen er retten overbevist om at tiltalte tok seg inn i kontorlokalene til The Oslo Company AS ved å bryte opp en dør og et vindu. Retten er overbevist om at han tok med seg diverse gjenstander, deriblant datamaskiner og datautstyr, ved å sette dem klare ved oppgangen og på gangen. Retten har i vurderingen lagt vekt på tiltaltes skylderkjennelse, samt forklaringene fra vekter Tabibi og politibetjent E. Retten har også lagt vekt på stillbilder fra videoovervåkningen av lokalene. Retten er overbevist om at tiltalte, bedømt som edru, handlet med forsett om å skaffe seg en uberettiget vinning.
Rettens konklusjon er at tiltalte skal dømmes for tyveri.
Tiltalebeslutningen post III gjelder vold mot politiet 7. juni 2022 i Torggata 7 i Oslo. Tiltalte har ikke erkjent straffeskyld. Tiltalte forklarte at han ikke sparket politibetjent E i skrittet, men at han vred seg løs ved å bruke kroppen og armene. Tiltalte forklarte at han kastet stoler for å skremme politiet og komme seg unna, og ikke for å skade noen.
Etter bevisførselen er retten overbevist om at politibetjent E forsøkte å ta kontroll på tiltalte, og at tiltalte kastet stoler mot han for å komme seg unna. Retten er ikke i tvil om at en kontorstol traff E i høyre hånd, og at han ble påført mindre hevelse og smerter i lillefingeren. Retten er sikker på at tiltalte forstod at E var politi og at han skulle få kontroll på han, og at tiltalte kastet stoler for å påvirke denne tjenestehandlingen. Retten har i denne vurderingen lagt vekt på tiltaltes egen forklaring, forklaringen fra politibetjent E, samt stillbilder fra videoovervåkningen. Forsettet gjelder påvirkning av tjenestehandlingen ved vold, og det er ikke krav om skadehensikt.
Retten er overbevist om at tiltalte også sparket politibetjent E med et hælspark i skrittet, og at han på denne måten hindret at E fikk kontroll på han. Retten har lagt vekt på forklaringen fra E. Hendelsesforløpet samsvarer med stillbilder fra videoovervåkningen. Retten er overbevist om at tiltalte sparket for å påvirke tjenestehandlingen, og at han handlet med forsett.
Rettens konklusjon er at tiltalte skal dømmes for vold mot politiet.
Tilleggstiltalebeslutningen post I a) gjelder tyveri 14. august 2022 i lokalene til Signalen Sjøbad på Nesodden. Tiltalte har erkjent straffeskyld. Tiltalte forklarte at han gjorde innbrudd og tok de aktuelle tingene. Da brannvesenet kom, slapp han tingene og stakk fra stedet.
Etter bevisførselen er retten overbevist om at tiltalte tok seg inn i lokaler tilhørende Signalen Sjøbad, og borttok 13 vinflasker, 3 ipader, HP bærbar pc, forkle, to vesker til oppbevaring av kontanter, pengeskrin, nøkkelknippe og diverse verktøy, som beskrevet i tiltalen. Retten har lagt vekt på tiltaltes egen skylderkjennelse, forklaringen fra brannmann/vekter Pettersen, forklaringen fra politibetjentene Myhre og Lynggaard, samt illustrasjonsmapper med bilder fra stedet.
Pettersen forklarte at han ble kalt ut kl. 04.40 om natten, og at han trodde det var brann. Da han kom til stedet, forstod han at det ikke var brann, men innbrudd. Han møtte tiltalte utenfor med ryggsekk, tre bæreposer og et brekkjern. Pettersen bad tiltalte om å stå i ro. Tiltalte responderte med å heve brekkjernet mot han og kom seg forbi. Tiltalte slapp fra seg posene, og stakk fra stedet med ryggsekken og brekkjernet. Pettersen oppfattet tiltalte som ruset. Inne i restaurantlokalene var det mye skadeverk og rot. Dette underbygges også av forklaringene fra politiet som kom til stedet, samt illustrasjonsmappe med biler. Bildene viser at hoveddøra var brutt opp. En eltemaskin var ødelagt. Flere skuffer og skap var åpnet eller dratt ut, vinflasker var knust, printer var dratt ned på gulvet, mange andre ting lå på gulvet, og røykvarslere var ødelagt. Tingene som er omtalt i tiltalen ble funnet i bæreposene tiltalte hadde med seg ut av restauranten. I tillegg ble noen av tingene funnet sammen med tiltalte da han ble stoppet av politiet senere i Tangenveien 129. Etter rettens vurdering er det ingen tvil om at tiltalte, bedømt som edru, borttok tingene med forsett om å skaffe seg en uberettiget vinning.
Rettens konklusjon er at tiltalte skal dømmes for tyveri.
Tilleggstiltalebeslutningen post I b) gjelder tyveri 14. august 2022 i kontorlokalene til F i Tangenveien 129 på Nesodden. Tiltalte har erkjent straffeskyld. Tiltalte forklarte at han brøt seg inn, men at han ikke husker hva han tok.
Etter bevisførselen er retten overbevist om at tiltalte brøt seg inn i kontorlokalene til F og at han borttok flere nøkler og en bærbar PC. Retten har lagt vekt på tiltaltes skylderkjennelse, forklaringen fra politibetjent Myhre, samt illustrasjonsmapper med bilder fra stedet. Politibetjent Myhre forklarte at tiltalte hadde brekkjern og mange gjenstander i bagger og sekk da han møtte han, og pågrep han. Døren på baksiden av bygget hadde blitt brutt opp med brekkjern, og det var mye skadeverk inne i lokalene. Dørkarmer var brekt opp, kameraer var dratt ned, og førstehjelpsskrin var slått ned fra veggen. Fornærmede F kom til stedet før politiet dro, og sa at han manglet flere nøkler og en bærbar PC. Disse gjenstandene ble funnet blant tingene som tiltalte hadde tatt med seg. Kona til F jobber som eiendomsmegler, og flere av nøklene tilhørte boliger hun hadde for salg. Det ble i tillegg funnet et smykke på tiltalte som tilhørte henne, og en del kontanter. Retten er overbevist om at tiltalte, bedømt som edru, handlet med forsett om å skaffe seg en uberettiget vinning.
Rettens konklusjon er at tiltalte skal dømmes for tyveri.
Tilleggstiltalebeslutningen post II gjelder uberettiget adgang 14. august 2022 inn til lokalene til Byggmester Grønvold AS i Tangenveien 129 på Nesodden. Tiltalte har erkjent straffeskyld.
Etter bevisførselen er retten overbevist om at tiltalte brøt seg inn i lokalene til Byggmester Grønvold AS ved bruk av et brekkjern, og at han handlet med forsett. Retten har lagt vekt på tiltaltes skylderkjennelse, forklaringen fra politibetjent Myhre, samt illustrasjonsmappe med bilder fra stedet. Retten vil fremheve at det ble gjort betydelig skadeverk i disse lokalene også.
Rettens konklusjon er at tiltale skal dømmes for å ha skaffet seg uberettiget adgang til andres lokaler.
Det skal utmåles straff for et grovt tyveri, fire tyverier, vold mot politiet og for å ha skaffet seg uberettiget adgang til andres lokaler.
Tiltalte er en 46 år gammel mann. Har er tidligere domfelt 33 ganger. Den første dommen er fra 1993, og den siste er fra september 2021. Domfellelsene gjelder i hovedsak vinningskriminalitet. Ved Sarpsborg tingretts tilståelsesdom av 18. april 2018 ble han dømt til 60 dager ubetinget fengsel og 333 timer samfunnsstraff. Samfunnsstraffen ble omgjort ved Oslo tingretts dom av 24. september 2018 på grunn av nye straffbare forhold, og det ble da gitt en fellesstraff. Etter dette har han fått fire nye dommer på ubetinget fengsel, samt tre påtaleunnlatelser for tyverier. Han ble løslatt fra soning 23. februar 2022, og begikk det grove tyveriet i tiltalebeslutningen post I mindre enn en måned senere. Han ble pågrepet 30. september 2022, og er varetektsfengslet frem til 29. oktober 2022 på grunn av gjentakelsesfare.
Det skal utmåles en felles straff basert på en totalvurdering av saken, og ikke foretas en summering av den straff det enkelte forhold skulle tilsi, jf. straffeloven § 79 bokstav a). Ved straffutmålingen tas det utgangspunkt i det mest alvorlige forholdet, og så gis det deretter et tillegg i straffen for de øvrige overtredelsene, jf. blant annet HR-2017-1282-A avsnitt 75. Retten vil i det følgende peke på straffenivået for hvert av de mest alvorlige lovbruddene, og deretter foreta en samlet vurdering.
Det mest alvorlige forholdet er det grove tyveriet i tiltalebeslutningen post I. Innbruddet skjedde i en privat bolig mens de fornærmede sov. Dette er en integritetskrenkelse som er egnet til å skape stor utrygghet. I tillegg er det skjerpende at tiltalte rotet rundt og påførte skadeverk både ute og inne i boligen. Høyesterett har i flere saker understreket den særlig høye straffverdigheten ved slike innbruddstyverier, og at det er viktig at straffen reflekterer det samfunnsskadelige i virksomheten, jf. Rt-2015-1004 avsnitt 17 og Rt-2012-1458 avsnitt 18. Borgarting lagmannsrett har lagt til grunn at straffenivået for ett fullbyrdet innbrudd i bolig bør ligge på rundt 120 dager fengsel dersom det er begått av en person som ikke anses som mobil vinningskriminalitet, jf. LB-2019-96241. På denne bakgrunn legger retten til grunn at det grove tyveriet isolert sett tilsier en straff på fengsel i 120 dager. Straffen skal i tillegg skjerpes fordi tiltalte er en gjenganger. Retten kommer tilbake til dette.
I tillegg skal tiltalte dømmes for fire tyverier. Høyesterett behandlet i Rt-2005-746 straffutmåling for et simpelt tyveri og en mindre narkotikaovertredelse. Domfelte i den saken var 31 år gammel, narkotikamisbruker og domfelt 30 ganger tidligere, i det vesentlige for vinnings- og narkotikakriminalitet av mindre alvorlig karakter. Saksforholdet er dermed til en viss grad sammenlignbart med hensyn til tiltaltes historikk. Høyesterett uttalte at samfunnet må kunne reagere strengt overfor dem som til stadighet begår vinningskriminalitet til stor skade og ulempe for andre. Høyesterett la til grunn at straffenivået for gjentatt vinningskriminalitet skulle skjerpes, men at det samtidig er mindre rom for omfattende straffskjerpelse overfor rusmisbrukere som stjeler for å skaffe penger til narkotika enn overfor vinningsforbrytere med profesjonelt tilsnitt. Høyesterett tok hensyn til at domfelte var en tungt belastet narkotikamisbruker som begikk vinningskriminalitet for å finansiere sitt eget rusmisbruk, og fastsatte straffen til 90 dager fengsel. Etter rettens syn må de fire tyveriene tiltalte skal dømmes for anses som mer alvorlige, og dette tilsier at den samlede straffen for de fire tyveriene bør være rundt 120 dager fengsel. Retten har ansett det som skjerpende at tiltalte i forbindelse med tyveriene påførte lokalene betydelig skadeverk.
Høyesterett har videre uttalt at det klare utgangspunktet er at det skal reageres med ubetinget fengselsstraff ved vold mot politiet, også ved mindre grove overtredelser, jf. HR-2020-2133-A avsnitt 53. Straffenivået ligger mellom 20-30 dager fengsel. Etter rettens syn bør straffen være i nedre sjikt, slik at handlingen isolert sett tilsier en fengselsstraff på rundt 21 dager.
Tiltalte skal også dømmes for å ha skaffet seg uberettiget adgang til andres lokaler. Det ble i den forbindelse også utøvd en del skadeverk. Dette forholdet ville etter rettens syn ført til en kort betinget reaksjon eller en bot, og anses i stedet som en skjerpende omstendighet.
Samlet sett legger retten til grunn at forholdene i utgangspunktet tilsier at straffen bør settes til fengsel i 6-7 måneder.Retten mener at straffen må skjerpes for gjentakelse, jf. straffeloven § 77 bokstav k og straffeloven § 79 bokstav b). Tiltalte er domfelt 33 ganger tidligere, hovedsakelig for vinningskriminalitet. Han skal nå dømmes for handlinger av samme art, og dette tilsier et betydelig tillegg i straffen. Gjengangertillegg skal i utgangspunktet gis som et betinget påslag i den ubetingede fengselsstraffen, men dette kan fravikes etter en konkret vurdering, jf. HR 2020-2409-A avsnitt 32-33. Etter rettens syn er det mest hensiktsmessig at påslaget gis i den ubetingede fengselsstraffen, slik at gjentakelsene gis en markert virkning. Ut fra tiltaltes historikk kan ikke retten se at en betinget reaksjon vil føre til at han avstår fra å begå ny kriminalitet. Etter rettens syn tilsier gjengangerelementet at straffen bør skjerpes til fengsel i 10 måneder.
I formildende retning legges det vekt på tiltaltes skylderkjennelse for mesteparten av forholdene, jf. straffeloven § 78 bokstav f). Selv om han har blitt tatt på fersken, og husket lite fra det som skjedde, har det en egenverdi at han erkjenner straffeskyld. Han har også beklaget det grove tyveriet overfor fornærmede i tiltalebeslutningen post I. Det har vært nødvendig med bevisførsel for samtlige poster, og tilståelsen har dermed hatt begrenset prosessøkonomisk betydning. Etter rettens syn bør tilståelsen føre til et fradrag i straffen på rundt 10 % slik at straffen reduseres til fengsel i 9 måneder.
Det er ingen andre formildende omstendigheter i saken.
Forsvarer har anført at straffen bør omgjøres til samfunnsstraff. Forsvarer har argumentert med at individualpreventive hensyn tilsier at han nå bør gis muligheten til å gjennomføre samfunnsstraff. Etter rettens syn er imidlertid vilkårene for å idømme samfunnsstraff ikke oppfylt, jf. straffeloven § 48 bokstav b). Retten har i denne vurderingen lagt vekt på sakens alvor og at tiltalte er domfelt en rekke ganger tidligere for tilsvarende vinningskriminalitet. Etter rettens syn tilsier både allmennpreventive hensyn og samfunnsvernet at han idømmes ubetinget fengsel. Retten viser til at han i april 2018 fikk en dom på samfunnsstraff, men at dette senere ble omgjort på grunn av nye straffbare forhold av tilsvarende karakter. Retten kan ikke se at tiltalte er i noen rehabiliteringssituasjon. Tvert imot har han begått gjentatt kriminalitet over en lang periode etter at han ble løslatt sist, og han er nå varetektsfengslet igjen på grunn av gjentakelsesfare.
Retten bemerker samtidig at tiltaltes livshistorikk og det høye antallet domfellelser tilsier at han har betydelige utfordringer, og at han trenger hjelp til å endre livsførsel dersom han blir motivert for dette. Han opplyste at han per i dag ikke er i kontakt med hjelpeapparatet. Dersom han blir motivert for endring, bør det etter rettens syn vurderes om det skal utarbeides personundersøkelse med tanke på alternative straffereaksjoner dersom han pådrar seg nye straffbare forhold.
Rettens konklusjon er etter dette at straffen skal settes til ubetinget fengsel i 9 måneder. Varetektsfradraget er 12 dager per 5. oktober 2022, jf. straffeloven § 83.
Påtalemyndigheten har fremmet krav om erstatning med kr 11 819,– på vegne av fornærmede B og C. Kravet knytter seg til skadeverk i forbindelse med det grove tyveriet i tiltalebeslutningen post I. Tiltalte har erkjent straffeskyld for dette. Forsvarer har ikke hatt innvendinger til erstatningskravet. Etter rettens syn er vilkårene for erstatning til stede, og kravet tas til følge.
Påtalemyndigheten har ikke nedlagt påstand om sakskostnader. Retten er enig i at sakskostnader ikke skal idømmes. Retten har i vurderingen lagt vekt på tiltaltes begrensede økonomiske evne, at han idømmes en lengre fengselsstraff, og at han har erkjent straffeskyld for mesteparten av forholdene, jf. også straffeprosessloven § 437 siste avsnitt.
Dommen er enstemmig.
DOMSSLUTNING
Varetekt kommer til fradrag med 12 dager per 5. oktober 2022, jf. straffeloven § 83.
Retten har kommet til at tiltalte skal dømmes i samsvar med tiltalebeslutningen og tilleggstiltalebeslutningen til fengsel i 9 måneder. Det skal gis 12 dager fradrag for frihetsberøvelse i forbindelse med saken per 5. oktober 2022. Retten har i tillegg kommet til at tiltalte skal dømmes til å betale kr 11 819,– i erstatning til de fornærmede etter tiltalebeslutningen post I. Sakskostnader idømmes ikke. Retten vil begrunne domsresultatet i det følgende.
Tiltalebeslutningen post I gjelder et grovt tyveri 13. mars 2022 i [adresse1]. Tiltalte har erkjent straffeskyld. Han forklarte imidlertid at han ikke husker selve hendelsesforløpet fordi han var ruset.
Etter den samlede bevisførselen er retten overbevist om at tiltalte natt til søndag 13. mars 2022 tok seg inn i boligen til B og C i [adresse1] ved å bryte opp et vindu. Retten er overbevist om at han pakket flere gjenstander i poser og vesker for å ta dem med seg. Retten har lagt vekt på tiltaltes skylderkjennelse, forklaringen til fornærmede B, forklaringen til politibetjent Arnesen, samt illustrasjonsmapper med biler fra stedet og av tiltalte i cellebilen etter pågripelsen.
Fornærmede forklarte at hun våknet tidlig om morgenen, og forstod at det var noen i huset. Da hun og mannen kom opp fra soverommet, oppdaget de at det var mye rot både på kjøkkenet og i stuen, og at ting lå strødd utover. Tiltalte satt på sofaen og fremstod som ruset. Politiet ble tilkalt, og tiltalte ble pågrepet på stedet. I tillegg til alt rotet i boligen, var det flere hakk og ødeleggelser på kjøkkenet. En kjøkkenskuff var ødelagt. Tiltalte hadde tatt på seg jakken/kåpen til fornærmede, og hadde pakket sammen flere ting i poser og vesker. Mobiltelefoner, ledninger, Ipad og leker var pakket i et Ipad-etui. På badet var klær, såpe, vaskemidler og lignende pakket i en pose. Det lå en bøyd saks ved balkongdøra som antagelig hadde blitt brukt for å få opp vinduet. Under balkongen hadde tiltalte rotet hagegjenstander, bilrekvisita, jord og hageleker. Ting var klarlagt i en plastpose. En sekk med jord var veltet utover.
Fornærmedes forklaring støttes av forklaringen fra politibetjent Arnesen, som kom til stedet og pågrep tiltalte. Arnesen forklarte at det var mye rot både ute og inne, og at eiendeler var lagt i en taske slik at de kunne tas med derfra. Da politiet kom, satt tiltalte i sofaen og sov, og han fremstod som tydelig ruset. Det er også fremlagt illustrasjonsmappe med bilder som politiet tok på stedet. Bildene viser at vindu ved balkongdør var brutt opp, og at det var brytemerker på vinduskarmen. Videre er det bilde av flere gjenstander som var pakket i et Ipad-etui. Dette omfattet blant annet mobiltelefon, solbriller, deksel, klokke og Ipad. Alle disse gjenstandene tilhører de fornærmede. I tillegg er det bilder av mye rot på badet og i stuen, og at flere gjenstander var pakket i en pose på badet. Det er også bilder av rot under balkongen, og av en pose som var fylt opp med diverse gjenstander. Inngangsdøren til underetasjen var i tillegg ødelagt. Tiltalte hadde på seg arbeidshansker og en ødelagt hagesaks da politiet visiterte han.
Samlet sett er det etter rettens syn ingen tvil om at tiltalte har begått et tyveri, som beskrevet i tiltalebeslutningen post I. Tiltalte hadde pakket sammen gjenstander i et Ipad-etui, i en pose på badet, og i en pose utenfor, og etter rettens syn må dette anses som borttakelse i straffelovens forstand. Retten viser til at terskelen for hva som regnes som borttakelse er lav, og at det anses tilstrekkelig at ting gjerningspersonen har tatt kontrollen over tingene, og samlet dem sammen for å ta dem med seg, jf. eksempelvis Rt-1965-223 og Rt-1971-667.
Etter rettens vurdering må tyveriet anses som grovt etter straffeloven § 322. Retten har i denne vurderingen særlig lagt vekt på at tiltalte tok seg inn i et bolighus midt på natten, og at dette er egnet til å skape utrygghet for de fornærmede og andre. Fornærmede forklarte at hun opplevde det som svært ubehagelig at det kom en fremmed inn i hjemmet deres midt på natten og rotet rundt, og at hun var takknemlig for at barna ikke var hjemme og opplevde dette. Høyesterett har fremhevet at tyverier begått ved innbrudd i privatboliger krenker privatlivets fred, skaper stor utrygghet blant folk og har likhetstrekk med integritetskrenkelser, jf. Rt-2011-1153 avsnitt 11.
Tiltalte handlet i selvforskyldt rus, og skal bedømmes som om han var edru, jf. straffeloven §§ 20 siste avsnitt og 25 siste avsnitt. Etter rettens syn er det ingen tvil om at tiltalte, bedømt som edru, handlet med forsett om å skaffe seg en uberettiget vinning.
Rettens konklusjon er at tiltalte skal dømmes for et grovt tyveri.
Tiltalebeslutningen post II a) gjelder et tyveri 20. april 2022 i [adresse2]. Tiltalte har erkjent straffeskyld. Han forklarte at han gikk inn i bodene, og tok med bagger ut før han ble pågrepet.
Etter den samlede bevisførselen er retten overbevist om at tiltalte tok seg inn i flere boder, og at han borttok flere gjenstander tilhørende D, blant annet tre bager. Retten har lagt vekt på tiltaltes skylderkjennelse, forklaringen fra fornærmede D, samt illustrasjonsmappe med bilder fra stedet. Fornærmede har i hovedsak forklart at hun møtte tiltalte i trappen og at hun kontaktet politiet fordi hun oppfattet det som et innbrudd. Hun fant et par bagger som tilhørte henne på utsiden, og det var i tillegg pakket tre bagger med hennes ting utenfor bodene på loftet. Hun forklarte at tiltalte ikke hadde lovlig adgang til bodene. Det var innbrudd i fire boder, og to av dem tilhørte henne. Det var også pakket bagger med andres ting utenfor bodene. Fornærmedes forklaring underbygges av bilder som politiet tok på stedet. Fornærmede opplevde hendelsen som skremmende, og har kjent på utrygghet i ettertid.
Ettersom baggene var pakket klare til at tiltalte kunne ta dem med seg, mener retten at dette må anses som borttakelse av andres gjenstander. Retten er overbevist om at tiltalte, bedømt som edru, handlet med forsett om å skaffe seg en uberettiget vinning.
Rettens konklusjon er at tiltalte skal dømmes for tyveri.
Tiltalebeslutningen post II b) gjelder et tyveri 7. juni 2022 i Torggata 7 i Oslo. Tiltalte har erkjent straffeskyld. Han forklarte at han brøt seg inn der, men at han ikke helt husker hvordan han kom seg inn eller hva han tok.
Etter bevisførselen er retten overbevist om at tiltalte tok seg inn i kontorlokalene til The Oslo Company AS ved å bryte opp en dør og et vindu. Retten er overbevist om at han tok med seg diverse gjenstander, deriblant datamaskiner og datautstyr, ved å sette dem klare ved oppgangen og på gangen. Retten har i vurderingen lagt vekt på tiltaltes skylderkjennelse, samt forklaringene fra vekter Tabibi og politibetjent E. Retten har også lagt vekt på stillbilder fra videoovervåkningen av lokalene. Retten er overbevist om at tiltalte, bedømt som edru, handlet med forsett om å skaffe seg en uberettiget vinning.
Rettens konklusjon er at tiltalte skal dømmes for tyveri.
Tiltalebeslutningen post III gjelder vold mot politiet 7. juni 2022 i Torggata 7 i Oslo. Tiltalte har ikke erkjent straffeskyld. Tiltalte forklarte at han ikke sparket politibetjent E i skrittet, men at han vred seg løs ved å bruke kroppen og armene. Tiltalte forklarte at han kastet stoler for å skremme politiet og komme seg unna, og ikke for å skade noen.
Etter bevisførselen er retten overbevist om at politibetjent E forsøkte å ta kontroll på tiltalte, og at tiltalte kastet stoler mot han for å komme seg unna. Retten er ikke i tvil om at en kontorstol traff E i høyre hånd, og at han ble påført mindre hevelse og smerter i lillefingeren. Retten er sikker på at tiltalte forstod at E var politi og at han skulle få kontroll på han, og at tiltalte kastet stoler for å påvirke denne tjenestehandlingen. Retten har i denne vurderingen lagt vekt på tiltaltes egen forklaring, forklaringen fra politibetjent E, samt stillbilder fra videoovervåkningen. Forsettet gjelder påvirkning av tjenestehandlingen ved vold, og det er ikke krav om skadehensikt.
Retten er overbevist om at tiltalte også sparket politibetjent E med et hælspark i skrittet, og at han på denne måten hindret at E fikk kontroll på han. Retten har lagt vekt på forklaringen fra E. Hendelsesforløpet samsvarer med stillbilder fra videoovervåkningen. Retten er overbevist om at tiltalte sparket for å påvirke tjenestehandlingen, og at han handlet med forsett.
Rettens konklusjon er at tiltalte skal dømmes for vold mot politiet.
Tilleggstiltalebeslutningen post I a) gjelder tyveri 14. august 2022 i lokalene til Signalen Sjøbad på Nesodden. Tiltalte har erkjent straffeskyld. Tiltalte forklarte at han gjorde innbrudd og tok de aktuelle tingene. Da brannvesenet kom, slapp han tingene og stakk fra stedet.
Etter bevisførselen er retten overbevist om at tiltalte tok seg inn i lokaler tilhørende Signalen Sjøbad, og borttok 13 vinflasker, 3 ipader, HP bærbar pc, forkle, to vesker til oppbevaring av kontanter, pengeskrin, nøkkelknippe og diverse verktøy, som beskrevet i tiltalen. Retten har lagt vekt på tiltaltes egen skylderkjennelse, forklaringen fra brannmann/vekter Pettersen, forklaringen fra politibetjentene Myhre og Lynggaard, samt illustrasjonsmapper med bilder fra stedet.
Pettersen forklarte at han ble kalt ut kl. 04.40 om natten, og at han trodde det var brann. Da han kom til stedet, forstod han at det ikke var brann, men innbrudd. Han møtte tiltalte utenfor med ryggsekk, tre bæreposer og et brekkjern. Pettersen bad tiltalte om å stå i ro. Tiltalte responderte med å heve brekkjernet mot han og kom seg forbi. Tiltalte slapp fra seg posene, og stakk fra stedet med ryggsekken og brekkjernet. Pettersen oppfattet tiltalte som ruset. Inne i restaurantlokalene var det mye skadeverk og rot. Dette underbygges også av forklaringene fra politiet som kom til stedet, samt illustrasjonsmappe med biler. Bildene viser at hoveddøra var brutt opp. En eltemaskin var ødelagt. Flere skuffer og skap var åpnet eller dratt ut, vinflasker var knust, printer var dratt ned på gulvet, mange andre ting lå på gulvet, og røykvarslere var ødelagt. Tingene som er omtalt i tiltalen ble funnet i bæreposene tiltalte hadde med seg ut av restauranten. I tillegg ble noen av tingene funnet sammen med tiltalte da han ble stoppet av politiet senere i Tangenveien 129. Etter rettens vurdering er det ingen tvil om at tiltalte, bedømt som edru, borttok tingene med forsett om å skaffe seg en uberettiget vinning.
Rettens konklusjon er at tiltalte skal dømmes for tyveri.
Tilleggstiltalebeslutningen post I b) gjelder tyveri 14. august 2022 i kontorlokalene til F i Tangenveien 129 på Nesodden. Tiltalte har erkjent straffeskyld. Tiltalte forklarte at han brøt seg inn, men at han ikke husker hva han tok.
Etter bevisførselen er retten overbevist om at tiltalte brøt seg inn i kontorlokalene til F og at han borttok flere nøkler og en bærbar PC. Retten har lagt vekt på tiltaltes skylderkjennelse, forklaringen fra politibetjent Myhre, samt illustrasjonsmapper med bilder fra stedet. Politibetjent Myhre forklarte at tiltalte hadde brekkjern og mange gjenstander i bagger og sekk da han møtte han, og pågrep han. Døren på baksiden av bygget hadde blitt brutt opp med brekkjern, og det var mye skadeverk inne i lokalene. Dørkarmer var brekt opp, kameraer var dratt ned, og førstehjelpsskrin var slått ned fra veggen. Fornærmede F kom til stedet før politiet dro, og sa at han manglet flere nøkler og en bærbar PC. Disse gjenstandene ble funnet blant tingene som tiltalte hadde tatt med seg. Kona til F jobber som eiendomsmegler, og flere av nøklene tilhørte boliger hun hadde for salg. Det ble i tillegg funnet et smykke på tiltalte som tilhørte henne, og en del kontanter. Retten er overbevist om at tiltalte, bedømt som edru, handlet med forsett om å skaffe seg en uberettiget vinning.
Rettens konklusjon er at tiltalte skal dømmes for tyveri.
Tilleggstiltalebeslutningen post II gjelder uberettiget adgang 14. august 2022 inn til lokalene til Byggmester Grønvold AS i Tangenveien 129 på Nesodden. Tiltalte har erkjent straffeskyld.
Etter bevisførselen er retten overbevist om at tiltalte brøt seg inn i lokalene til Byggmester Grønvold AS ved bruk av et brekkjern, og at han handlet med forsett. Retten har lagt vekt på tiltaltes skylderkjennelse, forklaringen fra politibetjent Myhre, samt illustrasjonsmappe med bilder fra stedet. Retten vil fremheve at det ble gjort betydelig skadeverk i disse lokalene også.
Rettens konklusjon er at tiltale skal dømmes for å ha skaffet seg uberettiget adgang til andres lokaler.
Det skal utmåles straff for et grovt tyveri, fire tyverier, vold mot politiet og for å ha skaffet seg uberettiget adgang til andres lokaler.
Tiltalte er en 46 år gammel mann. Har er tidligere domfelt 33 ganger. Den første dommen er fra 1993, og den siste er fra september 2021. Domfellelsene gjelder i hovedsak vinningskriminalitet. Ved Sarpsborg tingretts tilståelsesdom av 18. april 2018 ble han dømt til 60 dager ubetinget fengsel og 333 timer samfunnsstraff. Samfunnsstraffen ble omgjort ved Oslo tingretts dom av 24. september 2018 på grunn av nye straffbare forhold, og det ble da gitt en fellesstraff. Etter dette har han fått fire nye dommer på ubetinget fengsel, samt tre påtaleunnlatelser for tyverier. Han ble løslatt fra soning 23. februar 2022, og begikk det grove tyveriet i tiltalebeslutningen post I mindre enn en måned senere. Han ble pågrepet 30. september 2022, og er varetektsfengslet frem til 29. oktober 2022 på grunn av gjentakelsesfare.
Det skal utmåles en felles straff basert på en totalvurdering av saken, og ikke foretas en summering av den straff det enkelte forhold skulle tilsi, jf. straffeloven § 79 bokstav a). Ved straffutmålingen tas det utgangspunkt i det mest alvorlige forholdet, og så gis det deretter et tillegg i straffen for de øvrige overtredelsene, jf. blant annet HR-2017-1282-A avsnitt 75. Retten vil i det følgende peke på straffenivået for hvert av de mest alvorlige lovbruddene, og deretter foreta en samlet vurdering.
Det mest alvorlige forholdet er det grove tyveriet i tiltalebeslutningen post I. Innbruddet skjedde i en privat bolig mens de fornærmede sov. Dette er en integritetskrenkelse som er egnet til å skape stor utrygghet. I tillegg er det skjerpende at tiltalte rotet rundt og påførte skadeverk både ute og inne i boligen. Høyesterett har i flere saker understreket den særlig høye straffverdigheten ved slike innbruddstyverier, og at det er viktig at straffen reflekterer det samfunnsskadelige i virksomheten, jf. Rt-2015-1004 avsnitt 17 og Rt-2012-1458 avsnitt 18. Borgarting lagmannsrett har lagt til grunn at straffenivået for ett fullbyrdet innbrudd i bolig bør ligge på rundt 120 dager fengsel dersom det er begått av en person som ikke anses som mobil vinningskriminalitet, jf. LB-2019-96241. På denne bakgrunn legger retten til grunn at det grove tyveriet isolert sett tilsier en straff på fengsel i 120 dager. Straffen skal i tillegg skjerpes fordi tiltalte er en gjenganger. Retten kommer tilbake til dette.
I tillegg skal tiltalte dømmes for fire tyverier. Høyesterett behandlet i Rt-2005-746 straffutmåling for et simpelt tyveri og en mindre narkotikaovertredelse. Domfelte i den saken var 31 år gammel, narkotikamisbruker og domfelt 30 ganger tidligere, i det vesentlige for vinnings- og narkotikakriminalitet av mindre alvorlig karakter. Saksforholdet er dermed til en viss grad sammenlignbart med hensyn til tiltaltes historikk. Høyesterett uttalte at samfunnet må kunne reagere strengt overfor dem som til stadighet begår vinningskriminalitet til stor skade og ulempe for andre. Høyesterett la til grunn at straffenivået for gjentatt vinningskriminalitet skulle skjerpes, men at det samtidig er mindre rom for omfattende straffskjerpelse overfor rusmisbrukere som stjeler for å skaffe penger til narkotika enn overfor vinningsforbrytere med profesjonelt tilsnitt. Høyesterett tok hensyn til at domfelte var en tungt belastet narkotikamisbruker som begikk vinningskriminalitet for å finansiere sitt eget rusmisbruk, og fastsatte straffen til 90 dager fengsel. Etter rettens syn må de fire tyveriene tiltalte skal dømmes for anses som mer alvorlige, og dette tilsier at den samlede straffen for de fire tyveriene bør være rundt 120 dager fengsel. Retten har ansett det som skjerpende at tiltalte i forbindelse med tyveriene påførte lokalene betydelig skadeverk.
Høyesterett har videre uttalt at det klare utgangspunktet er at det skal reageres med ubetinget fengselsstraff ved vold mot politiet, også ved mindre grove overtredelser, jf. HR-2020-2133-A avsnitt 53. Straffenivået ligger mellom 20-30 dager fengsel. Etter rettens syn bør straffen være i nedre sjikt, slik at handlingen isolert sett tilsier en fengselsstraff på rundt 21 dager.
Tiltalte skal også dømmes for å ha skaffet seg uberettiget adgang til andres lokaler. Det ble i den forbindelse også utøvd en del skadeverk. Dette forholdet ville etter rettens syn ført til en kort betinget reaksjon eller en bot, og anses i stedet som en skjerpende omstendighet.
Samlet sett legger retten til grunn at forholdene i utgangspunktet tilsier at straffen bør settes til fengsel i 6-7 måneder.Retten mener at straffen må skjerpes for gjentakelse, jf. straffeloven § 77 bokstav k og straffeloven § 79 bokstav b). Tiltalte er domfelt 33 ganger tidligere, hovedsakelig for vinningskriminalitet. Han skal nå dømmes for handlinger av samme art, og dette tilsier et betydelig tillegg i straffen. Gjengangertillegg skal i utgangspunktet gis som et betinget påslag i den ubetingede fengselsstraffen, men dette kan fravikes etter en konkret vurdering, jf. HR 2020-2409-A avsnitt 32-33. Etter rettens syn er det mest hensiktsmessig at påslaget gis i den ubetingede fengselsstraffen, slik at gjentakelsene gis en markert virkning. Ut fra tiltaltes historikk kan ikke retten se at en betinget reaksjon vil føre til at han avstår fra å begå ny kriminalitet. Etter rettens syn tilsier gjengangerelementet at straffen bør skjerpes til fengsel i 10 måneder.
I formildende retning legges det vekt på tiltaltes skylderkjennelse for mesteparten av forholdene, jf. straffeloven § 78 bokstav f). Selv om han har blitt tatt på fersken, og husket lite fra det som skjedde, har det en egenverdi at han erkjenner straffeskyld. Han har også beklaget det grove tyveriet overfor fornærmede i tiltalebeslutningen post I. Det har vært nødvendig med bevisførsel for samtlige poster, og tilståelsen har dermed hatt begrenset prosessøkonomisk betydning. Etter rettens syn bør tilståelsen føre til et fradrag i straffen på rundt 10 % slik at straffen reduseres til fengsel i 9 måneder.
Det er ingen andre formildende omstendigheter i saken.
Forsvarer har anført at straffen bør omgjøres til samfunnsstraff. Forsvarer har argumentert med at individualpreventive hensyn tilsier at han nå bør gis muligheten til å gjennomføre samfunnsstraff. Etter rettens syn er imidlertid vilkårene for å idømme samfunnsstraff ikke oppfylt, jf. straffeloven § 48 bokstav b). Retten har i denne vurderingen lagt vekt på sakens alvor og at tiltalte er domfelt en rekke ganger tidligere for tilsvarende vinningskriminalitet. Etter rettens syn tilsier både allmennpreventive hensyn og samfunnsvernet at han idømmes ubetinget fengsel. Retten viser til at han i april 2018 fikk en dom på samfunnsstraff, men at dette senere ble omgjort på grunn av nye straffbare forhold av tilsvarende karakter. Retten kan ikke se at tiltalte er i noen rehabiliteringssituasjon. Tvert imot har han begått gjentatt kriminalitet over en lang periode etter at han ble løslatt sist, og han er nå varetektsfengslet igjen på grunn av gjentakelsesfare.
Retten bemerker samtidig at tiltaltes livshistorikk og det høye antallet domfellelser tilsier at han har betydelige utfordringer, og at han trenger hjelp til å endre livsførsel dersom han blir motivert for dette. Han opplyste at han per i dag ikke er i kontakt med hjelpeapparatet. Dersom han blir motivert for endring, bør det etter rettens syn vurderes om det skal utarbeides personundersøkelse med tanke på alternative straffereaksjoner dersom han pådrar seg nye straffbare forhold.
Rettens konklusjon er etter dette at straffen skal settes til ubetinget fengsel i 9 måneder. Varetektsfradraget er 12 dager per 5. oktober 2022, jf. straffeloven § 83.
Påtalemyndigheten har fremmet krav om erstatning med kr 11 819,– på vegne av fornærmede B og C. Kravet knytter seg til skadeverk i forbindelse med det grove tyveriet i tiltalebeslutningen post I. Tiltalte har erkjent straffeskyld for dette. Forsvarer har ikke hatt innvendinger til erstatningskravet. Etter rettens syn er vilkårene for erstatning til stede, og kravet tas til følge.
Påtalemyndigheten har ikke nedlagt påstand om sakskostnader. Retten er enig i at sakskostnader ikke skal idømmes. Retten har i vurderingen lagt vekt på tiltaltes begrensede økonomiske evne, at han idømmes en lengre fengselsstraff, og at han har erkjent straffeskyld for mesteparten av forholdene, jf. også straffeprosessloven § 437 siste avsnitt.
Dommen er enstemmig.
DOMSSLUTNING
Varetekt kommer til fradrag med 12 dager per 5. oktober 2022, jf. straffeloven § 83.