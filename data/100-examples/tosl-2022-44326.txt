ELKO AS («ELKO») er ledende produsent og leverandør av stikkontakter, lysbrytere og annet elektromateriell («ELKO-produkter») i Skandinavia. Selskapet ble stiftet i 1945 og er heleid av Schneider Electric Group («Schneider»). Selskapet er markedsledende innen utvikling av elektroutstyr i Skandinavia og har kontorer både i Oslo og i Stockholm.
ELKOs designregistrering nr. 078840 omfatter ELKO-produktene, herunder produkter som denne saken gjelder. Dette gjelder ELKO Plus stikkontakt (dobbel), multiramme (1x2 og 1x3), ramme (1x1) og bryter (enkel, dobbel og trippel). Designen ble inngitt 19. mars 2004 og er registrert 1. september 2005.
SG Armaturen AS («SG Armaturen») et norsk selskap med datterselskaper i flere andre EU-land, herunder Sverige, i tillegg til et globalt distribusjonsnettverk. Selskapet ble stiftet i 1990. SG Armaturen er spesialisert innen belysning. I tillegg har selskapet startet å levere annet elektroutstyr, slik som produktene som inngår i SGs nye Install-serie («SG-produktene»). Dette omfatter bl.a. stikkontakter, elektriske brytere og rammer for elektriske brytere.
SG Armaturen designregistrering nr. DM/212314 gjelder for ramme for elektrisk bryter, stikkontakter og elektriske brytere. Designen er registrert 1. januar 2020.
Partene i saken er uenig om et utvalg av SG-produkter er i strid med ELKOs registrerte designrettigheter og beskyttelsen mot ulovlig etterligning etter markedsføringsloven §§ 25 og 30. Videre er partene uenig om ELKOs designregistrering nr. 078840 er ugyldig etter designloven § 25, fordi den ikke oppfyller vilkårene om nyhet og individuell karakter i designloven § 3, jf. § 4 og § 8. Partene er også uenig om gyldigheten av SG Armaturens designregistrering nr. DM/212314.
De omtvistede SG-produktene er som følger:
De omtvistede produktene blir markedsført gjennom SG Armaturens eget nettsted og andre e-handelsplattformer i Norge. Videre blir produktene solgt til profesjonelle elektroinstallatører og selskaper som videreselger produktene til sine kunder.
I perioden 2011-2015 hadde partene et samarbeid om felles markedsføringstiltak knyttet til ELKOs dimmere og deres kompatibilitet med SG Armaturens lysarmaturer. Det ble ikke inngått noen samarbeidsavtale.
ELKO innga stevning 22. mars 2022 med krav om at SG Armaturen forbys å produsere, få produsert, distribuere, importere, markedsføre og selge de omstridte SG-produktene. Videre ble det fremsatt krav om vederlag og/eller erstatning for skade som inngrepene og produktetterligningene anføres å ha påført ELKO. I tillegg ble det nedlagt påstand om at SG Armaturens designregistreringer knyttet til de aktuelle produktene kjennes ugyldig.
SG Armaturen innga tilsvar 22. april 2022 og nedla påstand om frifinnelse både når de gjaldt spørsmålet om inngrep og om SG Armaturens designregistrering er gyldig. Videre fremmet SG Armaturen motkrav med påstand om at ELKOs designregistrering nr. 078840 kjennes ugyldig.
Hovedforhandling ble avholdt 7.-9. november 2022. Som partsrepresentant for ELKO møtte Øyvind Jakobsen (Team Lead KAM), mens Eivind Gunvaldsen (daglig leder) møtte som partsrepresentant for SG Armaturen. Det ble avgitt partsforklaringer og ført fem vitner, hvorav tre sakkyndige vitner. De sakkyndige vitnene, industridesigner Anders Hansen (Chief Design Officer i Whee), og professor Steinar Killi (professor og fagansvarlig industridesign, Arkitektur og Designhøyskolen), har inngitt hver sine sakkyndig rapporter i saken. Videre fremla partene fysiske eksemplarer av ELKO og SG sine produkter, samt tilsvarende produkter fra øvrige aktører. For øvrig vises til rettsboken.
ELKO anfører at SG-stikkontaktene (doble og enkle), SG multiramme 1x2, 1x3 og SG ramme 1x1, samt SG-bryterne (enkel, dobbel og trippel) utgjør inngrep i ELKOs gyldige registrerte design nr. 078840 («ELKOs designregistrering»), jf. designloven § 9.
De omtvistede SG-produktene gir alle det samme helhetsinntrykket for den informerte brukeren.
I dette tilfellet er det den informerte brukeren – sluttbrukeren av installasjonsprodukter i sitt private hjem.
Når det gjelder stikkontaktene har SG Armaturen kopiert det vesentligste designelementet – forhøyningen rundt søkket i stikkontaktene.
Når det gjelder SG Armaturens multirammer er de nærmest identisk med illustrasjonene i ELKOs designregistrering – både i form og dimensjoner med skarpe hjørner og rette linjer.
De mindre forskjellene mellom henholdsvis ELKO-produktene og SG-produktene er ikke tilstrekkelig fremtredende til at helhetsinntrykket blir forskjellig.
Det er mange mulighetene for å variere utformingen av installasjonsprodukter og relatert elektrisk utstyr.
De gjeldende tekniske og sikkerhetsmessige krav i produktstandardene begrenser ikke designerens frihet til å utvikle design for nye installasjonsprodukter.
Når det gjelder motkravet fra SG Armaturen, anfører ELKO at deres designregistrering er gyldig.
Ingen av de tidligere designene, som er fremlagt av SG Armaturen, er identiske, eller gir samme helhetsinntrykk for den informerte brukeren, som produktene som er beskyttet under ELKOs designregistrering.
Vedr. stikkontaktene:Tidligere designregistrering nr. 77631 omfatter en enkel stikkontakt, i motsetning til den doble stikkontakten som er dekket av ELKOs design. Design 77631 er også delt inn i to deler, herunder en indre og ytre ramme, som også tydelig viser forskjellige kontraster, og har tillegg et mer organisk utseende med avrundede hjørner og buede sider. Videre gir underkuttet i ELKOs designregistrering et renere og smalere utseende, samt at 77631 mangler forhøyning rundt stikkontaktbrønnen. Den ytre rammen på design nr. 77631 er videre karakterisert ved to linjer på midten.
Design nr. DM/060989 gir også et helt annet helhetsinntrykk.
Vedr. rammene:Rammene er ikke identisk med og har et helt annet helhetsinntrykk enn design DM/059344 og 77638, 77631, 47642, 47643 og 47644. bl.a. på grunn av form.
Vedr. brytere og vippestykker:Lysbrytere og vippestykker ikke identisk med og har et helt annet helhetsinntrykk design nr. DM/059344.
ELKOs designregistrering oppfyller følgelig kravene til nyhet og individuell karakter, jf. designloven § 3, og må dermed aksepteres som gyldig.
For å forhindre ytterligere inngrep krever ELKO at:
ELKO krever at SG Armaturen betaler ELKO vederlag, fastsatt etter rettens skjønn, for de inngripende handlingene, svarende til SG Armaturens vinning som er oppnådd ved inngrepet, jf. designloven § 40 c.
Videre innebærer designinngrepet at SG Armaturens designregistrering nr. DM/212314 av 2020 må settes til side, som delvis ugyldig, jf. designloven § 25, jf. § 3.
Grunnen er at:
De nevnte SG-produktene mangler dermed nyhet og individuell karakter, og må kjennes ugyldige.
ELKO anfører at SG Armaturens kopieringshandlinger er i strid med markedsføringsloven § 30 vurdert separat for hvert produkt og § 25 sett under ett.
Når det gjelder markedsføringsloven § 30 anføres at:
Når det gjelder markedsføringsloven § 25 anføres at:
ELKO krever at SG Armaturen betaler ELKO vederlag, fastsatt etter rettens skjønn, for handlingene i strid med markedsføringsloven, jf. markedsføringsloven § 48 b c).
ELKO AS påstand
I motkravet fra SG Armaturen vedrørende gyldigheten av ELKOs designregistrering nr. 078840 er nedlagt slik påstand:
ELKO anfører at SG-stikkontaktene (doble og enkle), SG multiramme 1x2, 1x3 og SG ramme 1x1, samt SG-bryterne (enkel, dobbel og trippel) utgjør inngrep i ELKOs gyldige registrerte design nr. 078840 («ELKOs designregistrering»), jf. designloven § 9.
De omtvistede SG-produktene gir alle det samme helhetsinntrykket for den informerte brukeren.
I dette tilfellet er det den informerte brukeren – sluttbrukeren av installasjonsprodukter i sitt private hjem.
Når det gjelder stikkontaktene har SG Armaturen kopiert det vesentligste designelementet – forhøyningen rundt søkket i stikkontaktene.
Når det gjelder SG Armaturens multirammer er de nærmest identisk med illustrasjonene i ELKOs designregistrering – både i form og dimensjoner med skarpe hjørner og rette linjer.
De mindre forskjellene mellom henholdsvis ELKO-produktene og SG-produktene er ikke tilstrekkelig fremtredende til at helhetsinntrykket blir forskjellig.
Det er mange mulighetene for å variere utformingen av installasjonsprodukter og relatert elektrisk utstyr.
De gjeldende tekniske og sikkerhetsmessige krav i produktstandardene begrenser ikke designerens frihet til å utvikle design for nye installasjonsprodukter.
Når det gjelder motkravet fra SG Armaturen, anfører ELKO at deres designregistrering er gyldig.
Ingen av de tidligere designene, som er fremlagt av SG Armaturen, er identiske, eller gir samme helhetsinntrykk for den informerte brukeren, som produktene som er beskyttet under ELKOs designregistrering.
Vedr. stikkontaktene:Tidligere designregistrering nr. 77631 omfatter en enkel stikkontakt, i motsetning til den doble stikkontakten som er dekket av ELKOs design. Design 77631 er også delt inn i to deler, herunder en indre og ytre ramme, som også tydelig viser forskjellige kontraster, og har tillegg et mer organisk utseende med avrundede hjørner og buede sider. Videre gir underkuttet i ELKOs designregistrering et renere og smalere utseende, samt at 77631 mangler forhøyning rundt stikkontaktbrønnen. Den ytre rammen på design nr. 77631 er videre karakterisert ved to linjer på midten.
Design nr. DM/060989 gir også et helt annet helhetsinntrykk.
Vedr. rammene:Rammene er ikke identisk med og har et helt annet helhetsinntrykk enn design DM/059344 og 77638, 77631, 47642, 47643 og 47644. bl.a. på grunn av form.
Vedr. brytere og vippestykker:Lysbrytere og vippestykker ikke identisk med og har et helt annet helhetsinntrykk design nr. DM/059344.
ELKOs designregistrering oppfyller følgelig kravene til nyhet og individuell karakter, jf. designloven § 3, og må dermed aksepteres som gyldig.
For å forhindre ytterligere inngrep krever ELKO at:
ELKO krever at SG Armaturen betaler ELKO vederlag, fastsatt etter rettens skjønn, for de inngripende handlingene, svarende til SG Armaturens vinning som er oppnådd ved inngrepet, jf. designloven § 40 c.
Videre innebærer designinngrepet at SG Armaturens designregistrering nr. DM/212314 av 2020 må settes til side, som delvis ugyldig, jf. designloven § 25, jf. § 3.
Grunnen er at:
De nevnte SG-produktene mangler dermed nyhet og individuell karakter, og må kjennes ugyldige.
ELKO anfører at SG Armaturens kopieringshandlinger er i strid med markedsføringsloven § 30 vurdert separat for hvert produkt og § 25 sett under ett.
Når det gjelder markedsføringsloven § 30 anføres at:
Når det gjelder markedsføringsloven § 25 anføres at:
ELKO krever at SG Armaturen betaler ELKO vederlag, fastsatt etter rettens skjønn, for handlingene i strid med markedsføringsloven, jf. markedsføringsloven § 48 b c).
ELKO AS påstand
I motkravet fra SG Armaturen vedrørende gyldigheten av ELKOs designregistrering nr. 078840 er nedlagt slik påstand:
Det foreligger ikke inngrep fordi SG Armaturens produkter gir den informerte bruker et annet helhetsinntrykk enn de tilsvarende produktene i ELKOs designregistrering jf. designloven § 9 andre ledd.
Ved inngrepsvurderingen må det tas hensyn til at utformingen av elektrisk installasjonsmateriell i stor grad er teknisk bestemt, og designeren vil ha begrensede variasjonsmuligheter ved design av produkter i denne produktkategorien.
Det er flere trekk ved produktene i ELKOs designregistrering som faller utenfor designrettens beskyttelsesomfang.
Utseendetrekk som er bestemt av teknisk funksjon er ikke beskyttet av designloven, jf. designloven § 8. Disse kan ikke tas i betraktning ved inngrepsvurderingen.
Senterplatene og vippestykkenes firkantede form og dimensjoner, formen og dimensjonene til brønnene i stikkontaktene, og størrelsene på hullene i rammene, må det derfor ses bort fra.
Det må også ses bort fra de utseendetrekk som ikke vil være synlige ved normal bruk av de sammensatte produktene, jf. designloven § 4 første ledd.
Dette gjelder innsiden av rammene, som ved normal bruk vil dekkes av senterplater eller vippestykker, og fremsiden av bakplatene, som ved normal bruk vil dekkes av frontplatene i ELKOs designregistrering.
det foreligger ikke i inngrep i designretten til produktene:
Dersom registreringen anses gyldig, har den et snevert beskyttelsesomfang, designen skiller seg lite fra tidligere kjente design. Minimalistisk design gjenfinnes i flere tidligere designregistreringer, og er som sådan ikke beskyttet. Produktene gir den informerte bruker et annet helhetsinntrykk enn produktene i ELKOs designregistrering.
Forhøyningen rundt brønnene i ELKOs stikkontakter er et kjent designelement og er ikke beskyttet. SG Armaturens stikkontakter har ikke et underkutt i rammen, det er ulikheter i størrelsen til produktene og forhøyningen rundt brønnene stikkontakter er tydeligere markert og mer synlig enn hos SG Armaturen.
SG Armaturens rammer er ikke delt i front- og bakrammer, men er helstøpte. Det er ingen underkutt i SG Armaturens rammer, og overflaten på rammene har ingen delelinjer ved skilleveggene mellom hullene i rammene, da skilleveggen ikke er mulig å fjerne og det er også forskjeller i dimensjoner og størrelse mellom rammene.
Underkuttet i rammen til lysbryteren og forhøyningen på vippestykkene gjenfinnes ikke i SG Armaturens lysbrytere.
Designregistrering er ugyldig som følge av manglende nyhet og/eller manglende individuell karakter, jf. designloven § 3 første ledd.
Designene i SG Armaturens designregistrering oppfyller vilkårene om nyhet og individuell karakter sammenlignet med designene i ELKOs designregistrering.
Det første produktet SG Armaturen lanserte innenfor produktkategorien elektrisk installasjonsmateriell var lysdimmeren «LEDDim 400», som ble lansert i 2016.
Designen til de øvrige produktene i produktserien, som ble lansert i 2020, tok utgangspunkt i denne designen og har samme formspråk.
Minimalistisk design er en trend som har vært utbredt og vært fulgt av de fleste produsenter.
Det er ingen fare for forveksling mellom ELKO og SG Armaturens produkter, og produktene utgjør under ingen omstendighet en urimelig utnyttelse av ELKOs innsats eller resultater.
SG Armaturen gjør gjeldende at det ikke er handlet i strid med god forretningsskikk.
Det tidligere samarbeidet mellom ELKO og SG Armaturen har ikke vært av et slikt omfang eller karakter at det medfører en særlig plikt for SG Armaturen til å holde avstand til ELKOs produkter.
Under enhver omstendighet har SG Armaturen holdt tilstrekkelig avstand. Variasjonsplikten kan ikke strekkes så langt at den hindrer sunn og naturlig konkurranse
For det tilfelle at retten skulle komme til at det skal utmåles kompensasjon, retter designloven § 40 første ledd bokstav c og/eller markedsføringsloven § 48b første ledd bokstav c – kan kompensasjonen kun utgjøre en mindre del av fortjenesten.
Dvs. den delen av vinningen som kan tilbakeføres til de vernede utseendetrekkene. Verdien av SG Armaturens produkter består hovedsakelig i produktenes funksjonalitet. Spesifikke utseendetrekk, som eventuelt griper inn i ELKOs rettigheter, er av underordnet betydning for produktenes verdi
SG Armaturen AS påstand
I inngrepssaken:
I ugyldighetssaken vedrørende SG Armaturen AS' designregistrering nr. DM/212314:
I ugyldighetssaken vedrørerende ELKO AS' designregistrering nr. 078840:
For alle krav:
Det foreligger ikke inngrep fordi SG Armaturens produkter gir den informerte bruker et annet helhetsinntrykk enn de tilsvarende produktene i ELKOs designregistrering jf. designloven § 9 andre ledd.
Ved inngrepsvurderingen må det tas hensyn til at utformingen av elektrisk installasjonsmateriell i stor grad er teknisk bestemt, og designeren vil ha begrensede variasjonsmuligheter ved design av produkter i denne produktkategorien.
Det er flere trekk ved produktene i ELKOs designregistrering som faller utenfor designrettens beskyttelsesomfang.
Utseendetrekk som er bestemt av teknisk funksjon er ikke beskyttet av designloven, jf. designloven § 8. Disse kan ikke tas i betraktning ved inngrepsvurderingen.
Senterplatene og vippestykkenes firkantede form og dimensjoner, formen og dimensjonene til brønnene i stikkontaktene, og størrelsene på hullene i rammene, må det derfor ses bort fra.
Det må også ses bort fra de utseendetrekk som ikke vil være synlige ved normal bruk av de sammensatte produktene, jf. designloven § 4 første ledd.
Dette gjelder innsiden av rammene, som ved normal bruk vil dekkes av senterplater eller vippestykker, og fremsiden av bakplatene, som ved normal bruk vil dekkes av frontplatene i ELKOs designregistrering.
det foreligger ikke i inngrep i designretten til produktene:
Dersom registreringen anses gyldig, har den et snevert beskyttelsesomfang, designen skiller seg lite fra tidligere kjente design. Minimalistisk design gjenfinnes i flere tidligere designregistreringer, og er som sådan ikke beskyttet. Produktene gir den informerte bruker et annet helhetsinntrykk enn produktene i ELKOs designregistrering.
Forhøyningen rundt brønnene i ELKOs stikkontakter er et kjent designelement og er ikke beskyttet. SG Armaturens stikkontakter har ikke et underkutt i rammen, det er ulikheter i størrelsen til produktene og forhøyningen rundt brønnene stikkontakter er tydeligere markert og mer synlig enn hos SG Armaturen.
SG Armaturens rammer er ikke delt i front- og bakrammer, men er helstøpte. Det er ingen underkutt i SG Armaturens rammer, og overflaten på rammene har ingen delelinjer ved skilleveggene mellom hullene i rammene, da skilleveggen ikke er mulig å fjerne og det er også forskjeller i dimensjoner og størrelse mellom rammene.
Underkuttet i rammen til lysbryteren og forhøyningen på vippestykkene gjenfinnes ikke i SG Armaturens lysbrytere.
Designregistrering er ugyldig som følge av manglende nyhet og/eller manglende individuell karakter, jf. designloven § 3 første ledd.
Designene i SG Armaturens designregistrering oppfyller vilkårene om nyhet og individuell karakter sammenlignet med designene i ELKOs designregistrering.
Det første produktet SG Armaturen lanserte innenfor produktkategorien elektrisk installasjonsmateriell var lysdimmeren «LEDDim 400», som ble lansert i 2016.
Designen til de øvrige produktene i produktserien, som ble lansert i 2020, tok utgangspunkt i denne designen og har samme formspråk.
Minimalistisk design er en trend som har vært utbredt og vært fulgt av de fleste produsenter.
Det er ingen fare for forveksling mellom ELKO og SG Armaturens produkter, og produktene utgjør under ingen omstendighet en urimelig utnyttelse av ELKOs innsats eller resultater.
SG Armaturen gjør gjeldende at det ikke er handlet i strid med god forretningsskikk.
Det tidligere samarbeidet mellom ELKO og SG Armaturen har ikke vært av et slikt omfang eller karakter at det medfører en særlig plikt for SG Armaturen til å holde avstand til ELKOs produkter.
Under enhver omstendighet har SG Armaturen holdt tilstrekkelig avstand. Variasjonsplikten kan ikke strekkes så langt at den hindrer sunn og naturlig konkurranse
For det tilfelle at retten skulle komme til at det skal utmåles kompensasjon, retter designloven § 40 første ledd bokstav c og/eller markedsføringsloven § 48b første ledd bokstav c – kan kompensasjonen kun utgjøre en mindre del av fortjenesten.
Dvs. den delen av vinningen som kan tilbakeføres til de vernede utseendetrekkene. Verdien av SG Armaturens produkter består hovedsakelig i produktenes funksjonalitet. Spesifikke utseendetrekk, som eventuelt griper inn i ELKOs rettigheter, er av underordnet betydning for produktenes verdi
SG Armaturen AS påstand
I inngrepssaken:
I ugyldighetssaken vedrørende SG Armaturen AS' designregistrering nr. DM/212314:
I ugyldighetssaken vedrørerende ELKO AS' designregistrering nr. 078840:
For alle krav:
Etter designloven § 1 kan en oppnå enerett til å utnytte designen etter bestemmelsene i loven (designrett). Loven er en harmonisering med rådsdirektiv 98/71/EF om rettslig vern av mønstre, som er innlemmet i EØS-avtalen vedlegg XVII om opphavsrett. Beskyttelsen er den samme som i EU. Norge er ikke underlagt EU-domstolene, men praksis fra EU-organene og særlig EU-domstolen, er en sentral rettskilde.
I designloven § 2 er design og produkt definert slik:
Etter lovens § 3 er det krav til nyhet og individuell karakter for å få innvilget designrett. Bestemmelsen gjengis:
«Designrett kan bare oppnås hvis designen er ny og har individuell karakter.
En design anses som ny hvis ingen identisk design har blitt allment tilgjengelig før den dagen da søknaden ble innlevert (søknadsdagen) eller før prioritetsdagen, hvis det er påberopt prioritet etter § 16. En design skal anses som identisk med en annen design hvis de karakteriserende trekkene bare skiller seg fra hverandre på uvesentlige punkter.
En design anses å ha individuell karakter hvis helhetsinntrykket designen gir den informerte brukeren, skiller seg fra helhetsinntrykket en slik bruker får av annen design som har blitt allment tilgjengelig før den dagen som er nevnt i annet ledd. Ved vurderingen av om designen har individuell karakter, skal det tas hensyn til hvor stor frihet designeren hadde ved utviklingen av designen.»
Hva som nærmere ligger i designrettens innhold og omfang følger av designloven § 9:
«Designretten innebærer at ingen kan utnytte designen uten samtykke fra innehaveren av designretten (designhaveren), med de unntakene som følger av §§ 10 til 12. Slik utnyttelse gjelder særlig det å tilvirke, utby, bringe i omsetning, innføre, utføre eller bruke et produkt som designen inngår i eller anvendes på, samt det å lagre et produkt med formål som nevnt.
Designretten omfatter enhver design som ikke gir den informerte brukeren et annet helhetsinntrykk. Ved vurderingen av omfanget av designretten skal det tas hensyn til hvor stor frihet designeren hadde ved utviklingen av designen.»
I forarbeidene til bestemmelsen heter det i Ot.prp.nr.2 (2002–2003) på side 78 følgende om bestemmelsens andre ledd:
«Annet ledd bestemmer designrettens omfang. Innehaveren kan nekte andre å utnytte enhver design som ikke gir den informerte brukeren et annet helhetsinntrykk. Dette forskjellskravet inngår også blant vilkårene for designrett, nærmere bestemt kravet om at designen må ha individuell karakter, se § 3 tredje ledd.»
Designretten strekker seg med andre ord like langt som designens individualitet etter designloven § 3 andre ledd. Det innebærer at vurderingen som skal gjøres etter § 3 også har betydning ved fastsettelsen av designrettens omfang, jf. Gyldendal rettsdata, note 52 til designloven § 9, med videre henvisning, sist revidert 24. mai 2022.
Som det fremgår av ordlyden i designloven § 9 andre ledd, er det den informerte brukers perspektiv som skal legges til grunn ved vurderingen av om designen har individuell karakter. Den informerte bruker er en fiktiv person som ikke er ekspert på design, men som er over gjennomsnittet informert om design på det aktuelle området. Det vises til forarbeidene,Ot.prp.nr.2 (2002–2003), side 74 og 75 hvor det står:
«Uttrykket «den informerte brukeren» er hentet fra direktivet. Betegnelsen sikter ikke til den gjennomsnittlige forbrukeren. Den informerte brukeren er en fiktiv person som på den ene siden har et visst kjennskap til produktene på det aktuelle området, men som på den annen side ikke er en ekspert på design. Det skal altså ikke være nødvendig å være ekspert verken på produktene i bransjen eller på design for å få et annet helhetsinntrykk.»
I sak C-281/10 (PepsiCo) uttalte EU-domstolen følgende om hva som menes med den informerte bruker i premiss 59:
«Third, as regards the informed user's level of attention, it should be noted that, although the informed user is not the well-informed and reasonably observant and circumspect average consumer who normally perceives a design as a whole and does not proceed to analyse its various details (see, by analogy, Case C-342/97 Lloyd Schuhfabrik Meyer [1999] ECR I-3819, paragraphs 25 and 26), he is also not an expert or specialist capable of observing in detail the minimal differences that may exist between the designs in conflict. Thus, the qualifier 'informed' suggests that, without being a designer or a technical expert, the user knows the various designs which exist in the sector concerned, possesses a certain degree of knowledge with regard to the features which those designs normally include, and, as a result of his interest in the products concerned, shows a relatively high degree of attention when he uses them.»
I LB-2021-140047 (Audi) oppsummer lagmannsretten under henvising til ovennevnte EU-dom dette slik:
«[...] er den informerte bruker mer observant og informert enn en gjennomsnittsbruker. Samtidig er han eller hun ikke en ekspert eller spesialist. Videre framgår det at den informerte bruker kan være spesielt observant, som følge av brukerens interesse eller utstrakte kjennskap til bransjen.»
Den informerte bruker kan være en sluttbruker, men behøver ikke å være det. Den informerte bruker kan også være et mellomsalgsledd eller en tjenesteyter. I C-281/10 (PepsiCo) er den informerte bruker enten et barn på 5-10 år eller en markedsføringsdirektør. Den informerte bruker kan således være både en sluttbruker og et profesjonelt omsetningsledd. EU-domstolen slo videre fast i PepsiCo-saken at den informerte brukeren vil foreta en direkte sammenligning mellom den registrerte designen og motholdet, med mindre det er umulig, for eksempel på grunn av produktenes størrelse. Når den informerte brukeren foretar en direkte sammenligning av de to designene, er det lettere å feste seg ved forskjeller.
Ved den nærmere vurderingen av om produktet, som påstås å utgjøre en krenkelse mangler individuell karakter, skal det gjøres en konkret vurdering, hvor det ses hen til likheter og forskjeller. Designen har individuell karakter hvis den gir betrakteren et annet helhetsinntrykk enn tilgjengelig design. Vurderingen skal ikke begrense seg til en analytisk sammenligning med en liste over likheter og forskjeller jf. T-818/19 (Dvectis), premiss 55. Konklusjonen skal trekkes ut fra et overordnet inntrykk av forskjeller, eller mangel på «deja vu». Forskjeller som ikke er tilstrekkelig betydningsfulle til å påvirke det overordnede inntrykket skal det ses bort fra. Forskjeller som er tilstrekkelig markerte til å lage ulikheter i det overordnede inntrykket skal hensyntas jf. sak T-90/16 (Electronic wristband), premiss 43.
Ved vurderingen av om designen har individuell karakter, skal det tas hensyn til hvor stor frihet designeren hadde ved utviklingen av designen, jf. designloven § 9 annet ledd, andre punktum.
Dette innebærer for det første at man må se bort fra de trekk som kun er bestemt av teknisk funksjon eller som er nødvendige for at produkter skal kunne sammenstilles eller sammenkobles ved å plassers i, rundt eller mot et annet produkt, slik at produktene fyller sin funksjon. jf. designloven § 8 første ledd nr. 1 og 2. Videre må det ses bort fra trekk som ikke er synlig under normal bruk av sammensatte produkter jf. designloven § 4 jf. § 2 nr. 3. Normal bruk er definert som «sluttbrukerens anvendelse av det sammensatte produktet, med unntak av vedlikehold, service eller reparasjon av produktet», jf. designloven § 4 annet ledd.
I tillegg må det legges vekt på hvilke variasjonsmuligheter designeren har hatt ut fra den funksjonen produktet skal fylle. Det skal også tas hensyn til hva slags produkt og særlig hvilken industrisektor det er tale om. Desto mindre variasjonsmuligheter designeren har for utformingen, desto mindre skal det til for å si at produktet har individuell karakter sammenlignet med et annet produkt. Kravet til avstand i forhold til den registrerte designen blir da tilsvarende redusert. Forskjellskravet vil med andre ord lettere være oppfylt hvis mulighetsrommet er lite, enn dersom mulighetsrommet er stort.
Ved vurderingen av begrepet «helhetsinntrykk» har EU-domstolen beskrevet en undersøkelse i fire etapper. I sak T-818/19 (Dvectis) avsnitt 21 gjengis:
«The assessment of the individual character of a Community design proceeds then, in essence, from a four-stage examination. That examination consists in determining, first, the sector to which the products in which the design is intended to be incorporated or to which it is intended to be applied belong; second, the informed user of those products in accordance with their purpose and, with reference to that informed user, the degree of awareness of the prior art and the level of attention to the similarities and to the differences in the comparison of the designs; third, the degree of freedom of the designer in developing his or her design, the influence of which on the individual character is inversely proportional and; fourth, taking account of this, the outcome of the comparison, direct if possible, of the overall impressions produced on the informed user by contested design and by any earlier design disclosed to the public, taken individually [...]».
Det er i saken fremlagt to sakkyndig vurderinger fra hhv. industriell designer Anders Hansen (som var ansvarlig designer og prosjektleder under designutviklingen av ELKO- produktene) og professor Steinar Killi, ved Arkitektur og Designhøyskolen.
Hansen har konkludert med at produktenes helhetsinntrykk er likt, og at detaljene (knyttet til underkutt og forhøyningen på bryteren, som retten kommer nærmere til nedenfor) ikke endrer på dette.
Killi konkluderer derimot med at detaljene som skiller produktenes funksjonflater, samt detaljer som spalter og konturerer, medfører at det ikke kan påstås at SG Armaturen har basert sitt design på ELKOs produkter, men at ELKO nok, sammen med andre merker, har vært en inspirasjon for SG Armaturen.
De sakkyndiges ulike oppfatninger synes å i hovedsak å være knyttet til at Hansen har lagt mer vekt på størrelse og porsjoner ved sammenligningen av produktene, mens Killis oppfatning er at hovedformene er generiske, og at utformingen av disse har variasjoner som ikke er unike.
Retten går etter dette over til den konkrete vurderingen av om SG-produktene utgjør et inngrep i ELKOs registrerte design.
1. Produktgruppen er installasjonsmateriell, registrert i klasse 13-03 «Utstyr for distribusjon eller kontroll av elektrisk kraft.» jf. Norsk designregistering nr. 078840.
Produktene blir solgt til profesjonelle elektroinstallatører og selskaper som videreselger produktene til sine kunder, samt at de blir markedsført og solgt gjennom ulike nettsteder.
Installasjonsmateriell kan kjøpes av hvem som helst, men det er kun registrerte virksomheter (autorisert elektriker) som kan installere materiell som er ment å skulle inngå i et fast elektrisk anlegg. Elektrisk materiell er likevel blitt noe mer vanlig som hyllevare i flere forretninger og nettbutikker.
Utviklingen i markedet har fra 90-tallet gått i retning av en trend med mer minimalistisk design, med enklere former, overflater og mindre detaljering. For øvrig er utviklingen preget av tekniske krav og teknologisk nyvinning. Det er også blitt større fokus på bærekraft, økonomi og økt brukerfokus (som universell utforming).
2. Den informerte bruker er kjent med formålet med produktet, og har et godt kunnskapsnivå om tidligere designløsninger, og har muligheten til å foreta en direkte sammenligning av designen. Retten legger til grunn at den informerte bruker vil være en sluttbruker, som kan være en privat forbruker eller en eiendomsutvikler/utbygger, men også installatører, som bruker produktene i sin næringsvirksomhet. Den informerte bruker har kjennskap til, og bevissthet om, design på det aktuelle produktområdet – over gjennomsnittsforbrukeren. Dermed vil også mer subtile forskjeller – som går gjennomsnittsforbrukeren hus forbi – kunne gi et annet helhetsinntrykk jf. Lassen og Stenvik, Designrett, 2006, side 51. Det er tilstrekkelig at en av de nevnte gruppene anser helhetsinntrykket for å være likt, for at det skal foreligge inngrep jf. sak T-68/10 (Sphere Time), premiss 56.
3. Designerens grad av frihet i å utvikle sin design vil være avhengig av hvilke variasjonsmuligheter designeren har hatt ut fra den funksjonen produktet skal fylle. I forarbeidene til designloven Ot.prp.nr.2 (2002–2003) side 22 uttales:
«Den som formgir et kjøkkenredskap eller en annen bruksgjenstand, kan ha mindre frihet enn designeren av et rent fantasiprodukt. Forskjellskravet vil lettere være oppfylt hvis spillerommet er lite. På den annen side blir omfanget av vernet tilsvarende snevrere, se kapittel 6.3 nedenfor.»
I Lassen og Stenvik, Designrett, 2006, side 179 er designerens frihet kommentert slik:
«Man må i vurderingen av om en design gir samme helhetsinntrykk som et mothold, se bort fra de utseendemessige trekk som er nødvendige for at designen skal fylle sin funksjon på en god måte. Man må også se bort fra eventuelle krav til utseende som følger av lov. Det kan innebære at det i visse tilfeller er ganske små forskjeller som skal til for at designen skal kunne registreres. Selv om designen i det store og hele, på grunn av produktets funksjon, kan være lik et tidligere produkt med samme funksjon for en vanlig forbruker, kan «den informerte brukeren» nettopp rette oppmerksomheten mot de delene hvor designeren har hatt frihet, og på grunn av forskjellene mellom disse trekkene få et annet helhetsinntrykk av designene.»
Elektrisk installasjonsmateriell er en produktkategori, hvis utforming i stor grad er diktert av tekniske funksjoner, og krav som følger av tekniske standarder. Det er standardkrav til dimensjonene på brønnen i en stikkontakt og høyden til stikkontaktens ramme. Det må være en minimumsstørrelse på rammene slik at de dekker åpningen i veggen. Videre må produktene oppfylle brukerfunksjonen, som for eksempel en lysbryter må ha et bryterstykke, en knapp eller vrider. Etter rettens oppfatning er det begrenset med variasjonsmuligheter for denne type produkter.
Ved sammenligningen av produktene skal retten ta utgangspunkt i designen, slik den er registrert. Det er selve den fysiske SG-stikkontakten som skal vurderes opp mot ELKOS vern etter registeringen.
Der er under hovedforhandlingen fremlagt flere varianter med kvadratiske og rektangulære stikkkontakter fra andre produsenter enn partene, hvor brønnene (i de doble kontaktene) er plassert over hverandre, og hvor selve brønnene naturlig nok er like grunnet krav til dimensjoner. ELKOs design inngår i en minimalistisk trend, men har lite grad av særpreg, og detaljene blir da viktig. Ved så pass generisk utforming vil ELKOs designbeskyttelse være snever, og små ulikheter i utførelsen, vil da skape helt forskjellig uttrykk.
Både ELKO og SG Armaturens stikkontakter har et tydelig omriss med rette sider, skarpe hjørner og plane flater. Grunnformen gir et likt inntrykk, men denne grunnformen er etter rettens skjønn ikke særpreget.
Ser man på detaljene, skiller stikkontaktene seg ved at ELKO Plus kontakter har et underkutt, som skaper en skyggeeffekt, mens SG-Armaturen Install kontaktene har sidevegger, som går rett inn mot veggen. Videre er forhøyningen i midten, rundt brønnen, tydeligere og stikker mer ut på SGs kontakter, sammenlignet med ELKOs kontakter hvor forhøyningen oppleves mer som en skyggeffekt på overflaten. For øvrig bemerker retten at andre design av enkle stikkontakter, som er registrert før ELKOs design (jf. tidslinje i dokumentutdraget side 1123 flg.), også har benyttet en forhøyet kant rund brønnen, slik at dette også svekker vernet. Det vil således kun være meget nærgående produkter som rammes.
Retten har etter dette, under noe tvil, kommet til at det ikke foreligger designinngrep. Tvilen er først og fremst knyttet til at størrelsen og proporsjonene mellom rammen og kontakten hos SG Armaturen fremstår om tilnærmet like med ELKOs stikkontakt.
Retten mener etter en samlet vurdering at forskjellene likevel er tilstrekkelig betydningsfulle til at den informerte bruker (både den private interiørinteresserte sluttbruker og den profesjonelle bruker) vil oppfatte at helhelsintrykket er forskjellig. Særlig sett hen til at vernet er snevert for funksjonelle produkter, hvor variasjonsmulighetene er begrenset, og hvor produktene har en generisk form og et minimalistisk uttrykk, i tråd med dagnes trend. De samme forskjellene gjelder både enkel og dobbel stikkontakt.
SG-stikkontaktene (doble og enkle) gjør ikke inngrep i ELKOs registeret designrettigheter.
SG Armatuens og ELKOs rammer har lik hovedform, kvadratisk (1x1 rammen) eller rektangulær (multirammene 1x2 og 1x3), med hull der vippestykket skal settes inn. Størrelsen og proporsjoner virker tilnærmet like. Når det gjelder innsiden av frontrammen kommer den ikke til syne under normal bruk, da disse delene vil være dekket av et vippestykke eller annet utstyr.
Etter bevisførselen fremstår det for retten som det, i alle fall delvis, har utviklet seg en praksis hvor målene er mer eller mindre standardiserte. Dette fordi det muliggjør at produkter/elementer fra forskjellige produsenter skal kunne benyttes om hverandre, slik at man kan benytte vippestykke eller annet utsyr fra en annen produsent i rammen.
Forskjellen mellom SG Armaturens og ELKOs rammer, er underkuttet i bakkant av rammen, som utgjør inndelingen mellom for- og bakrammen på ELKOs rammer. Underkuttet er en detalj som går igjen på ELKO Plus produktene, og gir den effekt, som beskrevet ovenfor; at rammen på lik linje med stikkontaktene, skaper en skyggeeffekt. SG Armaturens rammer er hele rammer, som ikke kan deles opp i for- og bakstykke og rammenes sider har ikke et slikt underkutt, og sidene ligger rett inn mot veggen.
Etter rettens oppfatning er rammene så generiske at kun svært nærgående etterligninger rammes, da vernet må anses meget snevert. På denne bakgrunn mener retten at underkuttet er tilstrekkelig til at helhetsinntrykket blir annerledes for den informerte bruker. På multirammene til ELKO er det i tillegg en delelinje på sidene som indikerer at rammen er satt sammen av flere deler. Delen som ligger mellom hullene til vippestykkene, er en egen separat del, og multirammene kan deles opp i hhv. tre deler (multiramme 1x2) eller fire deler (multiramme 1x3). SG Armaturens multirammer et hele (støpte) rammer uten inndelinger, og uten noen delelinjer i designet.
Etter dettet har retten kommet til at SG Armaturens ramme 1x1 og multiramme 1x2 og 1x3 ikke gjør inngrep i ELKOs designregistrering.
Bryterne er de produktene hvor SG Armaturens produkter skiller seg mest fra ELKOs produkter. Både SG Armaturens og ELKOs brytere er klikkbrytere med store kvadratiske kontaktflater og kvadratisk hovedform. Man gjenfinner de samme skarpe kantene og spisse hjørnene som i de øvrige produktene fra begge parter. Bryterne skiller seg fra hverandre ved at ELKOs brytere har en forhøyning, en sirkulær dom på en par millimeter, på vippestykket. Dette medfører at flaten fremstår mer organisk og skaper en skyggforandring. I tillegg har ELKOs bryterne det samme underkuttet som gjenfinnes på deres øvrige produkter i ELKO Plus serien. SG Armaturens vippestykke er helt flatt og bryterne har ikke underkutt på rammene.
Samlet finner retten at den informerte bruker vil vurdere helhetsinntrykket som forskjellig slik at det ikke foreligger noen krenkelse av designretten.
ELKOs krav etter designloven fører etter dette ikke frem. I og med at retten har kommet til at det ikke foreligger inngrep etter designloven er det ikke behov for at retten tar stilling til gyldigheten av ELKOs designregistrering. Dette da SG Armaturen har fremmet motkravet om ugyldighet som et subsidiært grunnlag til forsvar mot inngrepssøksmålet.
Når det gjelder innsigelsene fra ELKO til SG Armaturens designregistrering er det kun ELKOs design som er fremmet som mothold. SG Armaturens design opprettholdes dermed også som gyldig.
Retten vil deretter behandle spørsmålet om det foreligger brudd på markedsføringsloven.
ELKO har anført at SG Armaturens produkter utgjør en ulovlig produktetterligning. I tillegg til kontakter, rammer og brytere anfører ELKO at SG Armaturen også har kopiert ELKOs koblingsboks, påveggskappene (enkel, dobbel og trippel) og TV-uttaket.
Markedsføringsloven § 30 om etterligning av annens produkt gjengis:
«I næringsvirksomhet er det forbudt å anvende etterlignede kjennetegn, produkter, kataloger, reklamemidler eller andre frambringelser på slik måte og under slike omstendigheter at det må anses som en urimelig utnyttelse av en annens innsats eller resultater og fører med seg fare for forveksling.»
Det er på det rene at bestemmelsen kan anvendes ved siden av og supplere spesiallovgivningen jf. HR-2021-2480-A (Bank Norwegian) avsnitt 59.
Etterligning er i utgangspunktet lovlig, og markedsføringsloven § 30 representerer et unntak fra dette utgangspunktet. Hensynet bak etterligningsvernet er å stimulere til nyskaping og kreativitet ved å beskytte investeringer og innsats mot illojal og urimelig utnyttelse. Tanken er at dersom resultatene av investeringer og innsats ikke beskyttes mot andres utnyttelse, vil innovasjon og produktutvikling bli hemmet til skade for samfunnet. På den annen side vil en for omfattende beskyttelse mot etterligning kunne hindre nyskaping, fordi svært mye av produktutviklingen i en viss forstand er basert på etterligning, se Tore Lunde og Terje Lundby Michaelsen, Markedsføringsloven med kommentarer, 3. utgave 2019, side 348-349.
For at markedsføringsloven § 30 skal komme til anvendelse må det for det første foreligge et etterlignet produkt. For det andre må det foreligge fare for forveksling. For det tredje må produktet anvendes slik at det utgjør en urimelig utnyttelse av en annens innsats eller resultater. Samtlige vilkår må være oppfylt for at det skal foreligge brudd på bestemmelsen.
Retten vil først ta stilling til om SG Armaturens produkter er etterligninger av ELKOs produkter.
Spørsmålet om etterligning etter markedsføringsloven stiller seg noe annerledes enn etter designloven § 9, da det er ELKOs fysiske produkter som skal vurderes opp mot SG Armaturens tilsvarende fysiske produkter. ELKO, som er markedsledende, lanserte sin ELKO Plus serie med minimalistisk design i 2004, og har vært på markedet i 18 år. ELKO var tidlig ute med å fange denne trenden, som etter hvert har blitt utbredt. SG Armaturen lanserte de omtvistede produktene i 2020.
SG Armaturen har fremlagt en rekke eksempler på installasjonsprodukter fra andre produsenter i det norske markedet. Retten mener at et flertall av produktene i dette markedet generelt fremstår visuelt som tilnærmet like, generiske og med små muligheter for variasjon. Produktene er preget av at det er funksjonalitet, og tekniske løsninger i den forbindelse, som i hovedsak har vært bestemmende for utformingen, og det skal da mer til før slike produkter kan anses etterligninger.
Selv om vernet er relativt smalt har konkurrenter plikt til å utnytte de variasjonsmulighetene som foreligger når de bringer et nytt produkt på markedet. Dette innebærer også en plikt til ikke på utilbørlig måte å legge seg for tett på markedsleder og «snylte» på langvarig innarbeidelse og goodwill.
SG Armaturen har anført at deres produkter ikke har vært utformet med ELKOs produkter som forbilde. SG Armaturen har gjort gjeldende at ulike alternativer ble vurdert da selskapet besluttet å utvide sitt varesortiment i 2018, og at valget av design primært ble styrt av designen til «LEDDim 400», en dimmebryter, som var det første produktet i SG Insatall serien, og som kom på markedet i 2016. Produktene i SG Install har samme formspråk som «LEDDim 400». Størrelsen på den rammen på «LEDDIm» er tilsvarende som den kvadratiske rammen i SG Install.
SG Armaturen har fremlagt et referat, fra et møte 11. juni 2019, med sin leverandør i Kina (hvor navnet på leverandøren er sladdet). SG Armaturen har anført at dette viser at man ikke har kopiert ELKO, men tvert imot har etterstrebet å holde avstand til ELKOs produkter. Herfra gjengis:
Det er således ingen tvil om at SG Armaturen og deres leverenadør var kjent med ELKOs produkter da SG Installs serie ble utformet. De omtvistede produktene har store likhetstrekk med ELKOs produkter, og at det er sannsynliggjort at ELKOs produkter i alle fall har vært en inspirasjon ved utformingen.
At SG Armaturen kunne ha utformet sitt produkt med større avstand til ELKO er imidlertid ikke ensbetydende med at variasjonsplikten ikke er oppfylt. Det sentrale spørsmålet er om variasjonsmulighetene er utnyttet i tilstrekkelig grad, og på en slik måte at SG Armaturens produkter skaper et ulikt helhetsinntrykk.
Ettergjøring av funksjonell design kan være i strid med markedsføringsloven § 30 – bare dersom det er ettergjort designelementer som ikke er bestemt av funksjon. Videre vil variasjonsplikten være mindre streng dersom det på grunn av moter eller trender er stor likhet mellom produktene.
Både ELKOs og SG Armaturens produkter har et minimalistisk design, hvor unødvendige detaljer ikke benyttes, som er en trend i tiden. Størrelsen på produktene og proporsjonene mellom de ulike elementene i produktene fremstår om tilnærmet like. SG Armaturens produkter ligger nært opp til ELKOs produkter, ved at produktene har lik hovedform og tilnærmet lik størrelse, uten at det har direkte betydning for funksjonen. Særlig de sorte stikkontaktene fremstår tilnærmet like. På den annen side må elementene som inngår, i den påstått ulovlige etterligningen, i det vesentlige anses å være av generisk karakter, slik som at formen er rektangulær eller kvadratisk, og at brønnene er plassert rett over hverandre på den doble stikkontakten. Både plane flater, skarpe kanter og hovedform, gjenfinnes hos andre produsenter, og er ikke unikt.
For stikkontakter og brytere er de viktigste elementene knyttet til tekniske krav og funksjonell utforming, slik som brønnens indre dimensjoner, avstand til det strømførende element og at størrelsen på boksen må dekke åpningen i veggen. Videre vises til at ELKOs stikkkontakter, brytere og rammer alle har et underkutt, som gjør at de flyter mer på veggen, og skaper en skyggeeffekt, og at det på bryteren også er lagt inn en forhøyning. Utover disse elementene, som ikke gjenfinnes på SG Armaturens tilsvarende produkter, er det lite som er særpreget. Forhøyningen rundet stikkontaktene, gjenfinnes hos både ELKO og SG Armaturen, men er mer fremtredende hos SG Armaturen, og ble også benyttet av andre produsenter, før ELKOs design. På Rehab stikkontakten er midtpartiet bredere og stikker mer ut på SG Armaturens kontakter enn hos ELKO.
Når det gjelder rammene vises også til rettens vurdering etter designloven § 9 ovenfor i dommen, om at rammene er så generiske at kun svært nærgående etterligninger rammes. I tilllegg vises til at rammene skiller seg ut når det gjelder utformingen av bakplaten. Den enkle rammen er også den samme som omslutter SG Armaturens LEDDim 400. Lengden og kuttene er forskjellig. Det er lange spalter/kutt på SG Armaturens rammer, mens det er korte kutt på ELKOs. Dette er en tydelig detalj før montering, men vil imidlertid ikke være synlig etter montering.
Når det gjelder produktene påveggskapper, koblingsboks og TV-uttak har de også samme grunnform og tilnærmet samme størrelse som ELKOs produkter, men alle tre produktene har en så generisk utforming at de ikke fremstår som unike. Særlig gjelder dette for koblingsboks og TV-uttak. Videre er påveggskappene noe ulik i størrelse (herunder dybde), utskjæringen i front er noe ulikt plassert, og både ELKO og SG har produktnavn på innsiden, riktignok ikke veldig fremtredende.
SG Armaturen har valgt andre materialer enn ELKO, hvilket tydeligst kommer frem på de hvite produktene. SG Armaturens produkter er tydelig hvitere enn ELKOs, og har matt finish. ELKOs produkter har en gulere hvitfarge og blank finish. De svarte produktene fremstår derimot likere både i farge og finish. Helhetlig fremstår ELKOs produkter som mer eksklusive grunnet finish og på grunn av underkuttet, som gir produktene et slankere preg enn SG Armaturens.
Ut fra en samlet vurdering er retten i tvil om stikkontaktene (særlig den doble stikkontakten) er en etterligning. For de øvrige produktene er retten kommet til at SG Armaturen har utnyttet variasjonsmulighetene i tilstrekkelig grad, sett hen til detaljene, som er beskrevet ovenfor, og produktenes generiske karakter.
For at en produktetterligning skal rammes av markedsføringsloven § 30, er det under enhver omstendighet et vilkår at det må foreligge forvekslingsfare.
Det avgjørende er hvilket helhetsinntrykk kunden får av kopiproduktet. Om det foreligger forvekslingsrisiko beror på en bred skjønnsmessig helhetsvurdering av en rekke konkrete momenter knyttet til produktene, hvem som er kundegruppen, og markedsforholdene for øvrig. Relevante momenter er blant annet grad av produktlikhet, designelementer, merkenavn, produktbetegnelser, pris, ulike kundesegmenter mv. Vurderingen må foretas fra et kundeperspektiv – hvilken forvekslingsfare som skapes hos potensielle kunder. Det vises til kommentarene til § 30, note 154, Gyldendal rettsdata, sist revidert 12. november 2020.
I dette tilfellet vil kundegruppen først og fremst være en profesjonell kunde, dvs. grossister, elektrikere eller utbyggere. Den private sluttbruker kan ikke lovlig installere produktene selv, og butikker som selger elektromateriell, er pålagt å informere om at materiellet må installeres av registrerte virksomheter. Etter rettens syn vil derfor situasjonen kun unntaksvis være at sluttbruker har kjøpt inn produktene, selv for deretter å kontakte en autorisert installatør. Sluttbruker treffer således vanligvis ikke kjøpsbeslutningen, men overlater denne til elektriker eller utbygger.
Etter rettens oppfatning vil den gjengse private sluttbruker som oftest heller ikke å ha gjort seg opp noen mening om hvilken type stikkontakt eller andre installasjonsprodukter som blir montert eller produktenes kommersielle opphav. Alternativt vil sluttbruker foreta en direkte sammenligning i samråd med elektriker (for eksempel i et showroom). Det vil i en slik salgssituasjon heller ikke foreligge noen fare for forveksling når produktene presenteres sammen, som forskjellige varemerker, med ulikt uttrykk i farge og finish, samt med forskjeller knyttet til underkutt på stikkontakter, rammer og brytere, samt at bryterne i tillegg har en forhøyning.
De profesjonelle kundene vil være godt kjent med markedet, ulike produsenter og utvalget av produkter. Retten anser ikke at det foreligger noen reell for fare at profesjonelle kunder vil forveksle ELKO og SG Armaturens produkter. SG Armaturen har også en annen koblingsmekanisme, som gjør at fremgangsmåten ved installering er forskjellig fra ELKOs produkter. Videre er emballasjen helt ulik – hvor produktenes opprinnelse tydelig fremkommer. At det ikke kan utelukkes at enkelte private sluttbrukere, ved eget innkjøp for eksempel fra en nettbutikk, eller fordi elektriker ikke fører produkter fra begge leverandører, kan komme til å forveksle produktene, er etter rettens syn ikke tilstrekkelig til at det kan anse å foreligge forvekslingsfare i lovens forstand.
Ut fra ovennevnte vurdering mener retten at det ikke oppstår forvekslingsfare, og det foreligger dermed ikke brudd på markedsføringsloven § 30.
ELKO har anført at SG Armaturens markedsføring og salg av SG-produktene – sett i sammenheng – er i strid med markedsføringsloven § 25. Bestemmelsen lyder som følger:
«§ 25. God forretningsskikkI næringsvirksomhet må det ikke foretas handling som strider mot god forretningsskikk næringsdrivende imellom.»
Forholdet mellom generalklausulen i § 25 og andre bestemmelser i markedsføringsloven og i immaterialrettslovgivningen er omtalt i Høyesteretts dom i HR-2021-2479-A (Bank Norwegian) avsnitt 78 og 79, hvor det uttales:
ELKO har anført at partenes tidligere samarbeid om felles markedsføringstiltak, knyttet til ELKOs dimmere og deres kompatibilitet med SG lysarmaturer, må få betydning for vurderingen etter markedsføringsloven § 25.
Retten har ovenfor konkludert med at SG Armaturens produkter ikke utgjør noen ulovlig produktetterligning etter markedsføringsloven § 30. Retten kan ikke se at det er andre elementer, knyttet til SG Armaturens handlinger, som tilsier et vern utover det som følger av § 30. Det tidligere samarbeidet mellom partene var ikke av en slik art at det innebærer noen begrensninger i SG Armaturens adgang til å drive konkurrerende virksomhet. All den tid rettens konklusjonen er at det ikke foreligger forvekslingsfare, mener retten at SG Armaturens opptreden heller ikke kan anses som noe brudd på god forretningsskikk.
Følgelig foreligger det heller ikke noe brudd på markedsføringsloven § 25.
Konklusjonen er etter dette at ELKOs anførsler om brudd på markedsføringsloven ikke kan føre frem. Etter dette skal SG Armaturen frifinnes.
ELKO har tapt saken når det gjelder spørsmålet om brudd på designloven og markedsføringsloven, men vunnet når det gjelder motkravet, ved at selskapets designregistrering blir stående som gyldig.
Etter tvisteloven § 20-2 andre ledd er saken vunnet «hvis parten har fått medhold fullt ut eller i det vesentlige». Gjelder saken flere krav mellom samme parter, er det samlede utfallet avgjørende, jf. annet ledd annet punktum.
Motkravet var fremmet av SG Armaturens, som et subsidiært grunnlag, for at det ikke forelå designinngrep. En innsigelse om ugyldighet må fremmes som et selvstendig krav jf. designloven § 43. Man har tilsvarende bestemmelser i patentloven § 61 og varemerkeloven § 60.
I forarbeidene til endringer i patentloven (endringslov nr. 49/2019) ble det vurdert om det skulle gis en særregel om at en patentsak skulle kunne anses vunnet i det vesentlige selv om saksøkte taper ugyldighetskravet. En slik lovendring ble ikke foreslått, og departementet pekte på at tvisteloven § 20-3 vil kunne gi domstolene tilstrekkelig fleksibilitet til å komme frem til en rimelig løsning, jf. Prop.52 L (2018–2019) side 38 hvor det heter:
«Departementet vil videre anta at de eksisterende reglene om sakskostnader i tvisteloven kapittel 20 allerede gir domstolene tilstrekkelig fleksibilitet til å komme frem til en rimelig fordeling av sakskostnadene i det enkelte tilfellet, jf. bl.a. § 20-3 om medhold av betydning. Det er heller ikke gitt at tap i ugyldighetskravet ikke bør få konsekvenser for sakskostnadene i enhver sak. Det synes heller ikke hensiktsmessig med egne bestemmelser om sakskostnader i lovene om industrielt rettsvern.»
I vurderingen av om ELKO har fått medhold i «det vesentlige», viser retten til Skoghøy Tvisteløsning, 4. utgave side 1347, hvor det uttales at:
«Hvorvidt saken er vunnet fullt ut eller i det vesentlige, kan imidlertid ikke bare avgjøres ut fra hvor stor del av det eller de krav saken gjelder, parten har fått medhold i. Etter rettspraksis må det også tas hensyn til hvor tyngdepunktet i saken ligger. Ved vurderingen av hvor tyngdepunktet i saken ligger, må det blant annet tas hensyn til hvilke deler av saken som har tatt lengst tid under hovedforhandlingen og krevd mest forberedelse.»
Retten legger til grunn at spørsmålet om inngrep og brudd på markedsføringsloven har utgjort sakens tyngdepunkt. Retten har kommet til at SG Armaturen likevel ikke kan anses å ha fått medhold «i det vesentlige», i det dette punktet ikke kan anses som så dominerende sammenholdt med tapet i ugyldighetsdelen av saken, at SG Armaturen kan sies å ha fått medhold i «det vesentlige». Det vises til den tid som har vært benyttet til fremleggelsen av og gjennomgang av mothold. Retten har derimot kommet til at SG Armaturen har fått «medhold av betydning», jf. tvisteloven § 20-3.
Dersom «tungtveiende grunner» tilsier det, kan sakskostnader etter dette tilkjennes SG Armaturen «helt eller delvis», jf. tvisteloven § 20-3. Etter rettens syn foreligger det tungtveiende grunner for å tilkjenne SG Armaturen delvise sakskostnader. Ved denne vurderingen har retten sett hen til at SG Armaturen har fått medhold i inngrepssøksmålet og spørsmålet om bruddene på markedsføringsloven.
Selv om retten har vært i en viss tvil, slik det fremkommer ovenfor i dommen, kan det ikke være et avgjørende hinder for at SG Armaturen tilkjennes delvise sakskostnader.
SG Armaturen har inngitt en sakskostnadsoppgave på kr. 1 953 583, 31 eks. mva, hvorav kr. 1 690 800 utgjør salærkrav. Det er totalt medgått 446, 75 timer, hvorav 64 timer medgikk til gjennomføringen av hovedforhandlingen og sakens avslutning for tingretten. I tillegg er det er rettsgebyr krevd dekket. Til sammenligning har ELKOs prosessfullmektig inngitt en sakskostnadsoppgave er på kr. 2 133 424,00, hvorav salær utgjør kr. 2 006 900,00.
Den fremlagte kostnadsoppgaven fremstår som noe høy, men retten finner at det ikke er nedlagt mer arbeid og ressurser i saken enn det som ligger innenfor det nødvendige. For øvrig vises det til at ELKO ikke hadde noen innsigelser til SG Armaturens kostnadsoppgave. SG Armaturens kostnadsoppgave legges etter dette til grunn.
Ut fra en samlet og skjønnsmessig vurdering har retten kommet til at ELKO skal dekke 1 350 000 kroner, som tilsvarer omlag 70 prosent av SG Armaturens nødvendige sakskostnader. Dette ut fra at SG Armaturen kunne ha imøtegått søksmålet uten å fremme ugyldighetssøksmålet, som retten anslår at utgjør ca. 30 prosent av kravet. ELKO dømmes etter dette til å betale 1 350 000 kroner i sakskostnader til SG Armaturen.
Dommen er ikke avsagt innen lovens frist. Grunnen er avvikling av andre saker.
DOMSSLUTNING
ELKO har fremmet krav etter både designloven og markedsføringsloven. Retten behandler først spørsmålet om inngrep i design. Retten vil innledningsvis redegjøre for de rettslige utgangspunktene.
Etter designloven § 1 kan en oppnå enerett til å utnytte designen etter bestemmelsene i loven (designrett). Loven er en harmonisering med rådsdirektiv 98/71/EF om rettslig vern av mønstre, som er innlemmet i EØS-avtalen vedlegg XVII om opphavsrett. Beskyttelsen er den samme som i EU. Norge er ikke underlagt EU-domstolene, men praksis fra EU-organene og særlig EU-domstolen, er en sentral rettskilde.
I designloven § 2 er design og produkt definert slik:
Etter lovens § 3 er det krav til nyhet og individuell karakter for å få innvilget designrett. Bestemmelsen gjengis:
«Designrett kan bare oppnås hvis designen er ny og har individuell karakter.
En design anses som ny hvis ingen identisk design har blitt allment tilgjengelig før den dagen da søknaden ble innlevert (søknadsdagen) eller før prioritetsdagen, hvis det er påberopt prioritet etter § 16. En design skal anses som identisk med en annen design hvis de karakteriserende trekkene bare skiller seg fra hverandre på uvesentlige punkter.
En design anses å ha individuell karakter hvis helhetsinntrykket designen gir den informerte brukeren, skiller seg fra helhetsinntrykket en slik bruker får av annen design som har blitt allment tilgjengelig før den dagen som er nevnt i annet ledd. Ved vurderingen av om designen har individuell karakter, skal det tas hensyn til hvor stor frihet designeren hadde ved utviklingen av designen.»
Hva som nærmere ligger i designrettens innhold og omfang følger av designloven § 9:
«Designretten innebærer at ingen kan utnytte designen uten samtykke fra innehaveren av designretten (designhaveren), med de unntakene som følger av §§ 10 til 12. Slik utnyttelse gjelder særlig det å tilvirke, utby, bringe i omsetning, innføre, utføre eller bruke et produkt som designen inngår i eller anvendes på, samt det å lagre et produkt med formål som nevnt.
Designretten omfatter enhver design som ikke gir den informerte brukeren et annet helhetsinntrykk. Ved vurderingen av omfanget av designretten skal det tas hensyn til hvor stor frihet designeren hadde ved utviklingen av designen.»
I forarbeidene til bestemmelsen heter det i Ot.prp.nr.2 (2002–2003) på side 78 følgende om bestemmelsens andre ledd:
«Annet ledd bestemmer designrettens omfang. Innehaveren kan nekte andre å utnytte enhver design som ikke gir den informerte brukeren et annet helhetsinntrykk. Dette forskjellskravet inngår også blant vilkårene for designrett, nærmere bestemt kravet om at designen må ha individuell karakter, se § 3 tredje ledd.»
Designretten strekker seg med andre ord like langt som designens individualitet etter designloven § 3 andre ledd. Det innebærer at vurderingen som skal gjøres etter § 3 også har betydning ved fastsettelsen av designrettens omfang, jf. Gyldendal rettsdata, note 52 til designloven § 9, med videre henvisning, sist revidert 24. mai 2022.
Som det fremgår av ordlyden i designloven § 9 andre ledd, er det den informerte brukers perspektiv som skal legges til grunn ved vurderingen av om designen har individuell karakter. Den informerte bruker er en fiktiv person som ikke er ekspert på design, men som er over gjennomsnittet informert om design på det aktuelle området. Det vises til forarbeidene,Ot.prp.nr.2 (2002–2003), side 74 og 75 hvor det står:
«Uttrykket «den informerte brukeren» er hentet fra direktivet. Betegnelsen sikter ikke til den gjennomsnittlige forbrukeren. Den informerte brukeren er en fiktiv person som på den ene siden har et visst kjennskap til produktene på det aktuelle området, men som på den annen side ikke er en ekspert på design. Det skal altså ikke være nødvendig å være ekspert verken på produktene i bransjen eller på design for å få et annet helhetsinntrykk.»
I sak C-281/10 (PepsiCo) uttalte EU-domstolen følgende om hva som menes med den informerte bruker i premiss 59:
«Third, as regards the informed user's level of attention, it should be noted that, although the informed user is not the well-informed and reasonably observant and circumspect average consumer who normally perceives a design as a whole and does not proceed to analyse its various details (see, by analogy, Case C-342/97 Lloyd Schuhfabrik Meyer [1999] ECR I-3819, paragraphs 25 and 26), he is also not an expert or specialist capable of observing in detail the minimal differences that may exist between the designs in conflict. Thus, the qualifier 'informed' suggests that, without being a designer or a technical expert, the user knows the various designs which exist in the sector concerned, possesses a certain degree of knowledge with regard to the features which those designs normally include, and, as a result of his interest in the products concerned, shows a relatively high degree of attention when he uses them.»
I LB-2021-140047 (Audi) oppsummer lagmannsretten under henvising til ovennevnte EU-dom dette slik:
«[...] er den informerte bruker mer observant og informert enn en gjennomsnittsbruker. Samtidig er han eller hun ikke en ekspert eller spesialist. Videre framgår det at den informerte bruker kan være spesielt observant, som følge av brukerens interesse eller utstrakte kjennskap til bransjen.»
Den informerte bruker kan være en sluttbruker, men behøver ikke å være det. Den informerte bruker kan også være et mellomsalgsledd eller en tjenesteyter. I C-281/10 (PepsiCo) er den informerte bruker enten et barn på 5-10 år eller en markedsføringsdirektør. Den informerte bruker kan således være både en sluttbruker og et profesjonelt omsetningsledd. EU-domstolen slo videre fast i PepsiCo-saken at den informerte brukeren vil foreta en direkte sammenligning mellom den registrerte designen og motholdet, med mindre det er umulig, for eksempel på grunn av produktenes størrelse. Når den informerte brukeren foretar en direkte sammenligning av de to designene, er det lettere å feste seg ved forskjeller.
Ved den nærmere vurderingen av om produktet, som påstås å utgjøre en krenkelse mangler individuell karakter, skal det gjøres en konkret vurdering, hvor det ses hen til likheter og forskjeller. Designen har individuell karakter hvis den gir betrakteren et annet helhetsinntrykk enn tilgjengelig design. Vurderingen skal ikke begrense seg til en analytisk sammenligning med en liste over likheter og forskjeller jf. T-818/19 (Dvectis), premiss 55. Konklusjonen skal trekkes ut fra et overordnet inntrykk av forskjeller, eller mangel på «deja vu». Forskjeller som ikke er tilstrekkelig betydningsfulle til å påvirke det overordnede inntrykket skal det ses bort fra. Forskjeller som er tilstrekkelig markerte til å lage ulikheter i det overordnede inntrykket skal hensyntas jf. sak T-90/16 (Electronic wristband), premiss 43.
Ved vurderingen av om designen har individuell karakter, skal det tas hensyn til hvor stor frihet designeren hadde ved utviklingen av designen, jf. designloven § 9 annet ledd, andre punktum.
Dette innebærer for det første at man må se bort fra de trekk som kun er bestemt av teknisk funksjon eller som er nødvendige for at produkter skal kunne sammenstilles eller sammenkobles ved å plassers i, rundt eller mot et annet produkt, slik at produktene fyller sin funksjon. jf. designloven § 8 første ledd nr. 1 og 2. Videre må det ses bort fra trekk som ikke er synlig under normal bruk av sammensatte produkter jf. designloven § 4 jf. § 2 nr. 3. Normal bruk er definert som «sluttbrukerens anvendelse av det sammensatte produktet, med unntak av vedlikehold, service eller reparasjon av produktet», jf. designloven § 4 annet ledd.
I tillegg må det legges vekt på hvilke variasjonsmuligheter designeren har hatt ut fra den funksjonen produktet skal fylle. Det skal også tas hensyn til hva slags produkt og særlig hvilken industrisektor det er tale om. Desto mindre variasjonsmuligheter designeren har for utformingen, desto mindre skal det til for å si at produktet har individuell karakter sammenlignet med et annet produkt. Kravet til avstand i forhold til den registrerte designen blir da tilsvarende redusert. Forskjellskravet vil med andre ord lettere være oppfylt hvis mulighetsrommet er lite, enn dersom mulighetsrommet er stort.
Ved vurderingen av begrepet «helhetsinntrykk» har EU-domstolen beskrevet en undersøkelse i fire etapper. I sak T-818/19 (Dvectis) avsnitt 21 gjengis:
«The assessment of the individual character of a Community design proceeds then, in essence, from a four-stage examination. That examination consists in determining, first, the sector to which the products in which the design is intended to be incorporated or to which it is intended to be applied belong; second, the informed user of those products in accordance with their purpose and, with reference to that informed user, the degree of awareness of the prior art and the level of attention to the similarities and to the differences in the comparison of the designs; third, the degree of freedom of the designer in developing his or her design, the influence of which on the individual character is inversely proportional and; fourth, taking account of this, the outcome of the comparison, direct if possible, of the overall impressions produced on the informed user by contested design and by any earlier design disclosed to the public, taken individually [...]».
Det er i saken fremlagt to sakkyndig vurderinger fra hhv. industriell designer Anders Hansen (som var ansvarlig designer og prosjektleder under designutviklingen av ELKO- produktene) og professor Steinar Killi, ved Arkitektur og Designhøyskolen.
Hansen har konkludert med at produktenes helhetsinntrykk er likt, og at detaljene (knyttet til underkutt og forhøyningen på bryteren, som retten kommer nærmere til nedenfor) ikke endrer på dette.
Killi konkluderer derimot med at detaljene som skiller produktenes funksjonflater, samt detaljer som spalter og konturerer, medfører at det ikke kan påstås at SG Armaturen har basert sitt design på ELKOs produkter, men at ELKO nok, sammen med andre merker, har vært en inspirasjon for SG Armaturen.
De sakkyndiges ulike oppfatninger synes å i hovedsak å være knyttet til at Hansen har lagt mer vekt på størrelse og porsjoner ved sammenligningen av produktene, mens Killis oppfatning er at hovedformene er generiske, og at utformingen av disse har variasjoner som ikke er unike.
Retten går etter dette over til den konkrete vurderingen av om SG-produktene utgjør et inngrep i ELKOs registrerte design.
1. Produktgruppen er installasjonsmateriell, registrert i klasse 13-03 «Utstyr for distribusjon eller kontroll av elektrisk kraft.» jf. Norsk designregistering nr. 078840.
Produktene blir solgt til profesjonelle elektroinstallatører og selskaper som videreselger produktene til sine kunder, samt at de blir markedsført og solgt gjennom ulike nettsteder.
Installasjonsmateriell kan kjøpes av hvem som helst, men det er kun registrerte virksomheter (autorisert elektriker) som kan installere materiell som er ment å skulle inngå i et fast elektrisk anlegg. Elektrisk materiell er likevel blitt noe mer vanlig som hyllevare i flere forretninger og nettbutikker.
Utviklingen i markedet har fra 90-tallet gått i retning av en trend med mer minimalistisk design, med enklere former, overflater og mindre detaljering. For øvrig er utviklingen preget av tekniske krav og teknologisk nyvinning. Det er også blitt større fokus på bærekraft, økonomi og økt brukerfokus (som universell utforming).
2. Den informerte bruker er kjent med formålet med produktet, og har et godt kunnskapsnivå om tidligere designløsninger, og har muligheten til å foreta en direkte sammenligning av designen. Retten legger til grunn at den informerte bruker vil være en sluttbruker, som kan være en privat forbruker eller en eiendomsutvikler/utbygger, men også installatører, som bruker produktene i sin næringsvirksomhet. Den informerte bruker har kjennskap til, og bevissthet om, design på det aktuelle produktområdet – over gjennomsnittsforbrukeren. Dermed vil også mer subtile forskjeller – som går gjennomsnittsforbrukeren hus forbi – kunne gi et annet helhetsinntrykk jf. Lassen og Stenvik, Designrett, 2006, side 51. Det er tilstrekkelig at en av de nevnte gruppene anser helhetsinntrykket for å være likt, for at det skal foreligge inngrep jf. sak T-68/10 (Sphere Time), premiss 56.
3. Designerens grad av frihet i å utvikle sin design vil være avhengig av hvilke variasjonsmuligheter designeren har hatt ut fra den funksjonen produktet skal fylle. I forarbeidene til designloven Ot.prp.nr.2 (2002–2003) side 22 uttales:
«Den som formgir et kjøkkenredskap eller en annen bruksgjenstand, kan ha mindre frihet enn designeren av et rent fantasiprodukt. Forskjellskravet vil lettere være oppfylt hvis spillerommet er lite. På den annen side blir omfanget av vernet tilsvarende snevrere, se kapittel 6.3 nedenfor.»
I Lassen og Stenvik, Designrett, 2006, side 179 er designerens frihet kommentert slik:
«Man må i vurderingen av om en design gir samme helhetsinntrykk som et mothold, se bort fra de utseendemessige trekk som er nødvendige for at designen skal fylle sin funksjon på en god måte. Man må også se bort fra eventuelle krav til utseende som følger av lov. Det kan innebære at det i visse tilfeller er ganske små forskjeller som skal til for at designen skal kunne registreres. Selv om designen i det store og hele, på grunn av produktets funksjon, kan være lik et tidligere produkt med samme funksjon for en vanlig forbruker, kan «den informerte brukeren» nettopp rette oppmerksomheten mot de delene hvor designeren har hatt frihet, og på grunn av forskjellene mellom disse trekkene få et annet helhetsinntrykk av designene.»
Elektrisk installasjonsmateriell er en produktkategori, hvis utforming i stor grad er diktert av tekniske funksjoner, og krav som følger av tekniske standarder. Det er standardkrav til dimensjonene på brønnen i en stikkontakt og høyden til stikkontaktens ramme. Det må være en minimumsstørrelse på rammene slik at de dekker åpningen i veggen. Videre må produktene oppfylle brukerfunksjonen, som for eksempel en lysbryter må ha et bryterstykke, en knapp eller vrider. Etter rettens oppfatning er det begrenset med variasjonsmuligheter for denne type produkter.
Ved sammenligningen av produktene skal retten ta utgangspunkt i designen, slik den er registrert. Det er selve den fysiske SG-stikkontakten som skal vurderes opp mot ELKOS vern etter registeringen.
Der er under hovedforhandlingen fremlagt flere varianter med kvadratiske og rektangulære stikkkontakter fra andre produsenter enn partene, hvor brønnene (i de doble kontaktene) er plassert over hverandre, og hvor selve brønnene naturlig nok er like grunnet krav til dimensjoner. ELKOs design inngår i en minimalistisk trend, men har lite grad av særpreg, og detaljene blir da viktig. Ved så pass generisk utforming vil ELKOs designbeskyttelse være snever, og små ulikheter i utførelsen, vil da skape helt forskjellig uttrykk.
Både ELKO og SG Armaturens stikkontakter har et tydelig omriss med rette sider, skarpe hjørner og plane flater. Grunnformen gir et likt inntrykk, men denne grunnformen er etter rettens skjønn ikke særpreget.
Ser man på detaljene, skiller stikkontaktene seg ved at ELKO Plus kontakter har et underkutt, som skaper en skyggeeffekt, mens SG-Armaturen Install kontaktene har sidevegger, som går rett inn mot veggen. Videre er forhøyningen i midten, rundt brønnen, tydeligere og stikker mer ut på SGs kontakter, sammenlignet med ELKOs kontakter hvor forhøyningen oppleves mer som en skyggeffekt på overflaten. For øvrig bemerker retten at andre design av enkle stikkontakter, som er registrert før ELKOs design (jf. tidslinje i dokumentutdraget side 1123 flg.), også har benyttet en forhøyet kant rund brønnen, slik at dette også svekker vernet. Det vil således kun være meget nærgående produkter som rammes.
Retten har etter dette, under noe tvil, kommet til at det ikke foreligger designinngrep. Tvilen er først og fremst knyttet til at størrelsen og proporsjonene mellom rammen og kontakten hos SG Armaturen fremstår om tilnærmet like med ELKOs stikkontakt.
Retten mener etter en samlet vurdering at forskjellene likevel er tilstrekkelig betydningsfulle til at den informerte bruker (både den private interiørinteresserte sluttbruker og den profesjonelle bruker) vil oppfatte at helhelsintrykket er forskjellig. Særlig sett hen til at vernet er snevert for funksjonelle produkter, hvor variasjonsmulighetene er begrenset, og hvor produktene har en generisk form og et minimalistisk uttrykk, i tråd med dagnes trend. De samme forskjellene gjelder både enkel og dobbel stikkontakt.
SG-stikkontaktene (doble og enkle) gjør ikke inngrep i ELKOs registeret designrettigheter.
SG Armatuens og ELKOs rammer har lik hovedform, kvadratisk (1x1 rammen) eller rektangulær (multirammene 1x2 og 1x3), med hull der vippestykket skal settes inn. Størrelsen og proporsjoner virker tilnærmet like. Når det gjelder innsiden av frontrammen kommer den ikke til syne under normal bruk, da disse delene vil være dekket av et vippestykke eller annet utstyr.
Etter bevisførselen fremstår det for retten som det, i alle fall delvis, har utviklet seg en praksis hvor målene er mer eller mindre standardiserte. Dette fordi det muliggjør at produkter/elementer fra forskjellige produsenter skal kunne benyttes om hverandre, slik at man kan benytte vippestykke eller annet utsyr fra en annen produsent i rammen.
Forskjellen mellom SG Armaturens og ELKOs rammer, er underkuttet i bakkant av rammen, som utgjør inndelingen mellom for- og bakrammen på ELKOs rammer. Underkuttet er en detalj som går igjen på ELKO Plus produktene, og gir den effekt, som beskrevet ovenfor; at rammen på lik linje med stikkontaktene, skaper en skyggeeffekt. SG Armaturens rammer er hele rammer, som ikke kan deles opp i for- og bakstykke og rammenes sider har ikke et slikt underkutt, og sidene ligger rett inn mot veggen.
Etter rettens oppfatning er rammene så generiske at kun svært nærgående etterligninger rammes, da vernet må anses meget snevert. På denne bakgrunn mener retten at underkuttet er tilstrekkelig til at helhetsinntrykket blir annerledes for den informerte bruker. På multirammene til ELKO er det i tillegg en delelinje på sidene som indikerer at rammen er satt sammen av flere deler. Delen som ligger mellom hullene til vippestykkene, er en egen separat del, og multirammene kan deles opp i hhv. tre deler (multiramme 1x2) eller fire deler (multiramme 1x3). SG Armaturens multirammer et hele (støpte) rammer uten inndelinger, og uten noen delelinjer i designet.
Etter dettet har retten kommet til at SG Armaturens ramme 1x1 og multiramme 1x2 og 1x3 ikke gjør inngrep i ELKOs designregistrering.
Bryterne er de produktene hvor SG Armaturens produkter skiller seg mest fra ELKOs produkter. Både SG Armaturens og ELKOs brytere er klikkbrytere med store kvadratiske kontaktflater og kvadratisk hovedform. Man gjenfinner de samme skarpe kantene og spisse hjørnene som i de øvrige produktene fra begge parter. Bryterne skiller seg fra hverandre ved at ELKOs brytere har en forhøyning, en sirkulær dom på en par millimeter, på vippestykket. Dette medfører at flaten fremstår mer organisk og skaper en skyggforandring. I tillegg har ELKOs bryterne det samme underkuttet som gjenfinnes på deres øvrige produkter i ELKO Plus serien. SG Armaturens vippestykke er helt flatt og bryterne har ikke underkutt på rammene.
Samlet finner retten at den informerte bruker vil vurdere helhetsinntrykket som forskjellig slik at det ikke foreligger noen krenkelse av designretten.
ELKOs krav etter designloven fører etter dette ikke frem. I og med at retten har kommet til at det ikke foreligger inngrep etter designloven er det ikke behov for at retten tar stilling til gyldigheten av ELKOs designregistrering. Dette da SG Armaturen har fremmet motkravet om ugyldighet som et subsidiært grunnlag til forsvar mot inngrepssøksmålet.
Når det gjelder innsigelsene fra ELKO til SG Armaturens designregistrering er det kun ELKOs design som er fremmet som mothold. SG Armaturens design opprettholdes dermed også som gyldig.
Retten vil deretter behandle spørsmålet om det foreligger brudd på markedsføringsloven.
ELKO har anført at SG Armaturens produkter utgjør en ulovlig produktetterligning. I tillegg til kontakter, rammer og brytere anfører ELKO at SG Armaturen også har kopiert ELKOs koblingsboks, påveggskappene (enkel, dobbel og trippel) og TV-uttaket.
Markedsføringsloven § 30 om etterligning av annens produkt gjengis:
«I næringsvirksomhet er det forbudt å anvende etterlignede kjennetegn, produkter, kataloger, reklamemidler eller andre frambringelser på slik måte og under slike omstendigheter at det må anses som en urimelig utnyttelse av en annens innsats eller resultater og fører med seg fare for forveksling.»
Det er på det rene at bestemmelsen kan anvendes ved siden av og supplere spesiallovgivningen jf. HR-2021-2480-A (Bank Norwegian) avsnitt 59.
Etterligning er i utgangspunktet lovlig, og markedsføringsloven § 30 representerer et unntak fra dette utgangspunktet. Hensynet bak etterligningsvernet er å stimulere til nyskaping og kreativitet ved å beskytte investeringer og innsats mot illojal og urimelig utnyttelse. Tanken er at dersom resultatene av investeringer og innsats ikke beskyttes mot andres utnyttelse, vil innovasjon og produktutvikling bli hemmet til skade for samfunnet. På den annen side vil en for omfattende beskyttelse mot etterligning kunne hindre nyskaping, fordi svært mye av produktutviklingen i en viss forstand er basert på etterligning, se Tore Lunde og Terje Lundby Michaelsen, Markedsføringsloven med kommentarer, 3. utgave 2019, side 348-349.
For at markedsføringsloven § 30 skal komme til anvendelse må det for det første foreligge et etterlignet produkt. For det andre må det foreligge fare for forveksling. For det tredje må produktet anvendes slik at det utgjør en urimelig utnyttelse av en annens innsats eller resultater. Samtlige vilkår må være oppfylt for at det skal foreligge brudd på bestemmelsen.
Retten vil først ta stilling til om SG Armaturens produkter er etterligninger av ELKOs produkter.
Spørsmålet om etterligning etter markedsføringsloven stiller seg noe annerledes enn etter designloven § 9, da det er ELKOs fysiske produkter som skal vurderes opp mot SG Armaturens tilsvarende fysiske produkter. ELKO, som er markedsledende, lanserte sin ELKO Plus serie med minimalistisk design i 2004, og har vært på markedet i 18 år. ELKO var tidlig ute med å fange denne trenden, som etter hvert har blitt utbredt. SG Armaturen lanserte de omtvistede produktene i 2020.
SG Armaturen har fremlagt en rekke eksempler på installasjonsprodukter fra andre produsenter i det norske markedet. Retten mener at et flertall av produktene i dette markedet generelt fremstår visuelt som tilnærmet like, generiske og med små muligheter for variasjon. Produktene er preget av at det er funksjonalitet, og tekniske løsninger i den forbindelse, som i hovedsak har vært bestemmende for utformingen, og det skal da mer til før slike produkter kan anses etterligninger.
Selv om vernet er relativt smalt har konkurrenter plikt til å utnytte de variasjonsmulighetene som foreligger når de bringer et nytt produkt på markedet. Dette innebærer også en plikt til ikke på utilbørlig måte å legge seg for tett på markedsleder og «snylte» på langvarig innarbeidelse og goodwill.
SG Armaturen har anført at deres produkter ikke har vært utformet med ELKOs produkter som forbilde. SG Armaturen har gjort gjeldende at ulike alternativer ble vurdert da selskapet besluttet å utvide sitt varesortiment i 2018, og at valget av design primært ble styrt av designen til «LEDDim 400», en dimmebryter, som var det første produktet i SG Insatall serien, og som kom på markedet i 2016. Produktene i SG Install har samme formspråk som «LEDDim 400». Størrelsen på den rammen på «LEDDIm» er tilsvarende som den kvadratiske rammen i SG Install.
SG Armaturen har fremlagt et referat, fra et møte 11. juni 2019, med sin leverandør i Kina (hvor navnet på leverandøren er sladdet). SG Armaturen har anført at dette viser at man ikke har kopiert ELKO, men tvert imot har etterstrebet å holde avstand til ELKOs produkter. Herfra gjengis:
Det er således ingen tvil om at SG Armaturen og deres leverenadør var kjent med ELKOs produkter da SG Installs serie ble utformet. De omtvistede produktene har store likhetstrekk med ELKOs produkter, og at det er sannsynliggjort at ELKOs produkter i alle fall har vært en inspirasjon ved utformingen.
At SG Armaturen kunne ha utformet sitt produkt med større avstand til ELKO er imidlertid ikke ensbetydende med at variasjonsplikten ikke er oppfylt. Det sentrale spørsmålet er om variasjonsmulighetene er utnyttet i tilstrekkelig grad, og på en slik måte at SG Armaturens produkter skaper et ulikt helhetsinntrykk.
Ettergjøring av funksjonell design kan være i strid med markedsføringsloven § 30 – bare dersom det er ettergjort designelementer som ikke er bestemt av funksjon. Videre vil variasjonsplikten være mindre streng dersom det på grunn av moter eller trender er stor likhet mellom produktene.
Både ELKOs og SG Armaturens produkter har et minimalistisk design, hvor unødvendige detaljer ikke benyttes, som er en trend i tiden. Størrelsen på produktene og proporsjonene mellom de ulike elementene i produktene fremstår om tilnærmet like. SG Armaturens produkter ligger nært opp til ELKOs produkter, ved at produktene har lik hovedform og tilnærmet lik størrelse, uten at det har direkte betydning for funksjonen. Særlig de sorte stikkontaktene fremstår tilnærmet like. På den annen side må elementene som inngår, i den påstått ulovlige etterligningen, i det vesentlige anses å være av generisk karakter, slik som at formen er rektangulær eller kvadratisk, og at brønnene er plassert rett over hverandre på den doble stikkontakten. Både plane flater, skarpe kanter og hovedform, gjenfinnes hos andre produsenter, og er ikke unikt.
For stikkontakter og brytere er de viktigste elementene knyttet til tekniske krav og funksjonell utforming, slik som brønnens indre dimensjoner, avstand til det strømførende element og at størrelsen på boksen må dekke åpningen i veggen. Videre vises til at ELKOs stikkkontakter, brytere og rammer alle har et underkutt, som gjør at de flyter mer på veggen, og skaper en skyggeeffekt, og at det på bryteren også er lagt inn en forhøyning. Utover disse elementene, som ikke gjenfinnes på SG Armaturens tilsvarende produkter, er det lite som er særpreget. Forhøyningen rundet stikkontaktene, gjenfinnes hos både ELKO og SG Armaturen, men er mer fremtredende hos SG Armaturen, og ble også benyttet av andre produsenter, før ELKOs design. På Rehab stikkontakten er midtpartiet bredere og stikker mer ut på SG Armaturens kontakter enn hos ELKO.
Når det gjelder rammene vises også til rettens vurdering etter designloven § 9 ovenfor i dommen, om at rammene er så generiske at kun svært nærgående etterligninger rammes. I tilllegg vises til at rammene skiller seg ut når det gjelder utformingen av bakplaten. Den enkle rammen er også den samme som omslutter SG Armaturens LEDDim 400. Lengden og kuttene er forskjellig. Det er lange spalter/kutt på SG Armaturens rammer, mens det er korte kutt på ELKOs. Dette er en tydelig detalj før montering, men vil imidlertid ikke være synlig etter montering.
Når det gjelder produktene påveggskapper, koblingsboks og TV-uttak har de også samme grunnform og tilnærmet samme størrelse som ELKOs produkter, men alle tre produktene har en så generisk utforming at de ikke fremstår som unike. Særlig gjelder dette for koblingsboks og TV-uttak. Videre er påveggskappene noe ulik i størrelse (herunder dybde), utskjæringen i front er noe ulikt plassert, og både ELKO og SG har produktnavn på innsiden, riktignok ikke veldig fremtredende.
SG Armaturen har valgt andre materialer enn ELKO, hvilket tydeligst kommer frem på de hvite produktene. SG Armaturens produkter er tydelig hvitere enn ELKOs, og har matt finish. ELKOs produkter har en gulere hvitfarge og blank finish. De svarte produktene fremstår derimot likere både i farge og finish. Helhetlig fremstår ELKOs produkter som mer eksklusive grunnet finish og på grunn av underkuttet, som gir produktene et slankere preg enn SG Armaturens.
Ut fra en samlet vurdering er retten i tvil om stikkontaktene (særlig den doble stikkontakten) er en etterligning. For de øvrige produktene er retten kommet til at SG Armaturen har utnyttet variasjonsmulighetene i tilstrekkelig grad, sett hen til detaljene, som er beskrevet ovenfor, og produktenes generiske karakter.
For at en produktetterligning skal rammes av markedsføringsloven § 30, er det under enhver omstendighet et vilkår at det må foreligge forvekslingsfare.
Det avgjørende er hvilket helhetsinntrykk kunden får av kopiproduktet. Om det foreligger forvekslingsrisiko beror på en bred skjønnsmessig helhetsvurdering av en rekke konkrete momenter knyttet til produktene, hvem som er kundegruppen, og markedsforholdene for øvrig. Relevante momenter er blant annet grad av produktlikhet, designelementer, merkenavn, produktbetegnelser, pris, ulike kundesegmenter mv. Vurderingen må foretas fra et kundeperspektiv – hvilken forvekslingsfare som skapes hos potensielle kunder. Det vises til kommentarene til § 30, note 154, Gyldendal rettsdata, sist revidert 12. november 2020.
I dette tilfellet vil kundegruppen først og fremst være en profesjonell kunde, dvs. grossister, elektrikere eller utbyggere. Den private sluttbruker kan ikke lovlig installere produktene selv, og butikker som selger elektromateriell, er pålagt å informere om at materiellet må installeres av registrerte virksomheter. Etter rettens syn vil derfor situasjonen kun unntaksvis være at sluttbruker har kjøpt inn produktene, selv for deretter å kontakte en autorisert installatør. Sluttbruker treffer således vanligvis ikke kjøpsbeslutningen, men overlater denne til elektriker eller utbygger.
Etter rettens oppfatning vil den gjengse private sluttbruker som oftest heller ikke å ha gjort seg opp noen mening om hvilken type stikkontakt eller andre installasjonsprodukter som blir montert eller produktenes kommersielle opphav. Alternativt vil sluttbruker foreta en direkte sammenligning i samråd med elektriker (for eksempel i et showroom). Det vil i en slik salgssituasjon heller ikke foreligge noen fare for forveksling når produktene presenteres sammen, som forskjellige varemerker, med ulikt uttrykk i farge og finish, samt med forskjeller knyttet til underkutt på stikkontakter, rammer og brytere, samt at bryterne i tillegg har en forhøyning.
De profesjonelle kundene vil være godt kjent med markedet, ulike produsenter og utvalget av produkter. Retten anser ikke at det foreligger noen reell for fare at profesjonelle kunder vil forveksle ELKO og SG Armaturens produkter. SG Armaturen har også en annen koblingsmekanisme, som gjør at fremgangsmåten ved installering er forskjellig fra ELKOs produkter. Videre er emballasjen helt ulik – hvor produktenes opprinnelse tydelig fremkommer. At det ikke kan utelukkes at enkelte private sluttbrukere, ved eget innkjøp for eksempel fra en nettbutikk, eller fordi elektriker ikke fører produkter fra begge leverandører, kan komme til å forveksle produktene, er etter rettens syn ikke tilstrekkelig til at det kan anse å foreligge forvekslingsfare i lovens forstand.
Ut fra ovennevnte vurdering mener retten at det ikke oppstår forvekslingsfare, og det foreligger dermed ikke brudd på markedsføringsloven § 30.
ELKO har anført at SG Armaturens markedsføring og salg av SG-produktene – sett i sammenheng – er i strid med markedsføringsloven § 25. Bestemmelsen lyder som følger:
«§ 25. God forretningsskikkI næringsvirksomhet må det ikke foretas handling som strider mot god forretningsskikk næringsdrivende imellom.»
Forholdet mellom generalklausulen i § 25 og andre bestemmelser i markedsføringsloven og i immaterialrettslovgivningen er omtalt i Høyesteretts dom i HR-2021-2479-A (Bank Norwegian) avsnitt 78 og 79, hvor det uttales:
ELKO har anført at partenes tidligere samarbeid om felles markedsføringstiltak, knyttet til ELKOs dimmere og deres kompatibilitet med SG lysarmaturer, må få betydning for vurderingen etter markedsføringsloven § 25.
Retten har ovenfor konkludert med at SG Armaturens produkter ikke utgjør noen ulovlig produktetterligning etter markedsføringsloven § 30. Retten kan ikke se at det er andre elementer, knyttet til SG Armaturens handlinger, som tilsier et vern utover det som følger av § 30. Det tidligere samarbeidet mellom partene var ikke av en slik art at det innebærer noen begrensninger i SG Armaturens adgang til å drive konkurrerende virksomhet. All den tid rettens konklusjonen er at det ikke foreligger forvekslingsfare, mener retten at SG Armaturens opptreden heller ikke kan anses som noe brudd på god forretningsskikk.
Følgelig foreligger det heller ikke noe brudd på markedsføringsloven § 25.
Konklusjonen er etter dette at ELKOs anførsler om brudd på markedsføringsloven ikke kan føre frem. Etter dette skal SG Armaturen frifinnes.
ELKO har tapt saken når det gjelder spørsmålet om brudd på designloven og markedsføringsloven, men vunnet når det gjelder motkravet, ved at selskapets designregistrering blir stående som gyldig.
Etter tvisteloven § 20-2 andre ledd er saken vunnet «hvis parten har fått medhold fullt ut eller i det vesentlige». Gjelder saken flere krav mellom samme parter, er det samlede utfallet avgjørende, jf. annet ledd annet punktum.
Motkravet var fremmet av SG Armaturens, som et subsidiært grunnlag, for at det ikke forelå designinngrep. En innsigelse om ugyldighet må fremmes som et selvstendig krav jf. designloven § 43. Man har tilsvarende bestemmelser i patentloven § 61 og varemerkeloven § 60.
I forarbeidene til endringer i patentloven (endringslov nr. 49/2019) ble det vurdert om det skulle gis en særregel om at en patentsak skulle kunne anses vunnet i det vesentlige selv om saksøkte taper ugyldighetskravet. En slik lovendring ble ikke foreslått, og departementet pekte på at tvisteloven § 20-3 vil kunne gi domstolene tilstrekkelig fleksibilitet til å komme frem til en rimelig løsning, jf. Prop.52 L (2018–2019) side 38 hvor det heter:
«Departementet vil videre anta at de eksisterende reglene om sakskostnader i tvisteloven kapittel 20 allerede gir domstolene tilstrekkelig fleksibilitet til å komme frem til en rimelig fordeling av sakskostnadene i det enkelte tilfellet, jf. bl.a. § 20-3 om medhold av betydning. Det er heller ikke gitt at tap i ugyldighetskravet ikke bør få konsekvenser for sakskostnadene i enhver sak. Det synes heller ikke hensiktsmessig med egne bestemmelser om sakskostnader i lovene om industrielt rettsvern.»
I vurderingen av om ELKO har fått medhold i «det vesentlige», viser retten til Skoghøy Tvisteløsning, 4. utgave side 1347, hvor det uttales at:
«Hvorvidt saken er vunnet fullt ut eller i det vesentlige, kan imidlertid ikke bare avgjøres ut fra hvor stor del av det eller de krav saken gjelder, parten har fått medhold i. Etter rettspraksis må det også tas hensyn til hvor tyngdepunktet i saken ligger. Ved vurderingen av hvor tyngdepunktet i saken ligger, må det blant annet tas hensyn til hvilke deler av saken som har tatt lengst tid under hovedforhandlingen og krevd mest forberedelse.»
Retten legger til grunn at spørsmålet om inngrep og brudd på markedsføringsloven har utgjort sakens tyngdepunkt. Retten har kommet til at SG Armaturen likevel ikke kan anses å ha fått medhold «i det vesentlige», i det dette punktet ikke kan anses som så dominerende sammenholdt med tapet i ugyldighetsdelen av saken, at SG Armaturen kan sies å ha fått medhold i «det vesentlige». Det vises til den tid som har vært benyttet til fremleggelsen av og gjennomgang av mothold. Retten har derimot kommet til at SG Armaturen har fått «medhold av betydning», jf. tvisteloven § 20-3.
Dersom «tungtveiende grunner» tilsier det, kan sakskostnader etter dette tilkjennes SG Armaturen «helt eller delvis», jf. tvisteloven § 20-3. Etter rettens syn foreligger det tungtveiende grunner for å tilkjenne SG Armaturen delvise sakskostnader. Ved denne vurderingen har retten sett hen til at SG Armaturen har fått medhold i inngrepssøksmålet og spørsmålet om bruddene på markedsføringsloven.
Selv om retten har vært i en viss tvil, slik det fremkommer ovenfor i dommen, kan det ikke være et avgjørende hinder for at SG Armaturen tilkjennes delvise sakskostnader.
SG Armaturen har inngitt en sakskostnadsoppgave på kr. 1 953 583, 31 eks. mva, hvorav kr. 1 690 800 utgjør salærkrav. Det er totalt medgått 446, 75 timer, hvorav 64 timer medgikk til gjennomføringen av hovedforhandlingen og sakens avslutning for tingretten. I tillegg er det er rettsgebyr krevd dekket. Til sammenligning har ELKOs prosessfullmektig inngitt en sakskostnadsoppgave er på kr. 2 133 424,00, hvorav salær utgjør kr. 2 006 900,00.
Den fremlagte kostnadsoppgaven fremstår som noe høy, men retten finner at det ikke er nedlagt mer arbeid og ressurser i saken enn det som ligger innenfor det nødvendige. For øvrig vises det til at ELKO ikke hadde noen innsigelser til SG Armaturens kostnadsoppgave. SG Armaturens kostnadsoppgave legges etter dette til grunn.
Ut fra en samlet og skjønnsmessig vurdering har retten kommet til at ELKO skal dekke 1 350 000 kroner, som tilsvarer omlag 70 prosent av SG Armaturens nødvendige sakskostnader. Dette ut fra at SG Armaturen kunne ha imøtegått søksmålet uten å fremme ugyldighetssøksmålet, som retten anslår at utgjør ca. 30 prosent av kravet. ELKO dømmes etter dette til å betale 1 350 000 kroner i sakskostnader til SG Armaturen.
Dommen er ikke avsagt innen lovens frist. Grunnen er avvikling av andre saker.
DOMSSLUTNING