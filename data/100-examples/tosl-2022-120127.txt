Saken gjelder et forelegg utstedt 25. november 2021 for overtredelse av straffeloven § 181 første ledd og politiloven § 30, jf. § 5 i forbindelse med flere aksjoner gjennomført av gruppen Extiction Rebellion. Gruppen er en internasjonal ikke-voldelig organisasjon, som mener sivil ulydighet er nødvendig for å overbevise myndighetene om alvoret i klimakrisen.
Tiltalte i saken, A, har erkjent alle de faktiske omstendighetene i saken. Hun har forklart at hun nekter straffskyld fordi handlingene ble begått som ledd i utøvelsen av hennes rettigheter etter EMK artikkel 10 om ytringsfriheten og EMK artikkel 11 om forsamlings- og foreningsfriheten.
Retten har kommer til at tiltalte skal dømmes i henhold til forelegget. Retten vil innledningsvis redegjøre kort for de rettslige utgangspunktene for vurderingen etter EMK, for deretter kommentere skyldspørsmålet for hvert av forholdene i forelegget.
Retten tar utgangspunkt i Høyesteretts dom HR-2022-981-A, som gjaldt tilsvarende aksjon som post I a i vår sak. Høyesterett trakk her opp utgangspunktene for vurderingen etter EMK artikkel 10 og 11.
Høyesterett viste til at EMK artikkel 11 fungerer som en spesialregel ved fredelige demonstrasjoner, se avsnitt 21. I likhet med Høyesterettsdommen er det i vår sak ingen tvil om at demonstrasjonene er fredelige og vernet av bestemmelsen, at det er gjort inngrep i forsamlingsfriheten ved at tiltalte er pålagt å fjerne seg og senere pågrepet og bøtelagt.
For at inngrep i forsamlingsfriheten etter EMK artikkel 11 nr. 2 skal være lovlig må tre vilkår være oppfylt: (i) inngrepet på må hjemmel i lov, (ii) ivareta et legitimt formål, og (iii) være nødvending i et demokratisk samfunn (proporsjonalitetsvurderingen).
Det er klart at inngrepene i vår sak isolert sett har hjemmel i lov (retten kommer tilbake til post II d). Som i HR-2022-981-A avsnitt 43, legger retten videre til grunn at politiets inngrep ivaretok flere av de legitime formålene som er angitt i EMK artikkel 11 nr. 2. Hovedspørsmålet er i vår sak er om inngrepene er forholdsmessige. Høyesterett uttalte følgende om forholdsmessighetsvurderingen i HR-2022-981-A i avsnitt 26 og 27:
«Proporsjonalitetsvurderinga er brei. I den eine vektskåla ligg dei føremåla som er nemnde i EMK artikkel 11 nr. 2. I den andre ligg ytringsfridomen i ord, fakter eller til og med teiing frå personar som er samla på ein veg eller annan offentleg stad, jf. avsnitt 144. Det står sentralt i vurderinga om tiltaka er rimelege og eigna til å oppnå det legitime føremålet som er søkt vareteke. Som utgangspunkt gjeld det eit krav om at andre og mindre inngripande tiltak som er eigna til å oppnå føremålet, ikkje må vera tilgjengelege, jf. avsnitt 143 og Kjølbro side 852. I storkammerdommen avsnitt 146 går det fram at arten av, og alvoret i, sanksjonane, må ha vekt. I utgangspunktet krevst det særleg gode grunnar – «particular justification» – for at straffesanksjonar mot fredelege demonstrantar skal reknast som proporsjonale. Straff er likevel akseptert for trafikkblokade med kritikkverdig framferd, jf. avsnitta 173 og 180»
Høyesterett oppsummerte praksis fra EMD slik i avsnitt 34:
«Samfunnet må tole ei viss forstyrring av dagleglivet, og styresmaktene må vise ein viss toleranse. Dette vil etter omstenda også tilseia at styresmaktene må vente med å gripe inn. Toleransegraden kan likevel ikkje fastleggjast generelt, men må vurderast konkret – særleg ut frå verknadene av forstyrringane. Der det er fare for liv og helse, kan styresmaktene gripe inn med ein gong. Det skal jamt over også mykje til for at inngrep mot ein aksjon som skapar alvorleg forstyrring av trafikken, og som ikkje er varsla og er i strid med nasjonalt regelverk, vil vera i strid med EMK artikkel 11».
Tiltalepost I a og II a gjelder samme demonstrasjon som ble vurdert av Høyesterett i HR-2022-981-A. Retten er overbevist om at tiltalte har handlet slik som beskrevet i forelegget. Basert på tiltaltes egen forklaring, forklaringen fra politibetjentene Freddy Kørra-Østby og Magnus Strande, samt bildebevisene, legger retten følgende faktum til grunn:
Mandag 21. september 202 i Fredriks gate i Oslo deltok A i en markering med Exitinction Rebellion sammen med rundt 30-50 andre personer. Hun lenket seg fast til andre i veibanen rett før lyskrysset Fredriks gate/Karl Johans gate. Markeringen medførte blokkerte veier i begge kjøreretninger i en hovedferdselsåre i Oslo, og hindret ferdsel til og fra sentrum. Politiet hadde ikke mottatt forhåndsvarsel om aksjonen. Politiet kom raskt til stedet, og påla demonstrantene å fjerne seg, uten at tiltalte etterkom dette. Tiltalte ble fjernet med makt og kjørt til sentralarresten. Det tok rundt 1,5 time før alle demonstrantene var fjernet og trafikken fløt igjen som normalt.
Retten har kommet til at tiltalte med dette forstyrret «den alminnelige fred og orden» og «lovlig ferdsel», jf. straffeloven § 181 bokstav a og b. Videre at hun unnlot å rette seg straks etter politiets pålegg, jf. politiloven § 30 nr. 1, jf. § 5. Tiltalte var klar over politiets pålegg, og handlet forsettlig.
Retten har videre kommet til at pålegget, innbringelsen og straffen ikke utgjør en krenkelse av EMK artikkel 10 og 11. Retten viser til at dette er den samme demonstrasjonen som ble vurdert i HR-2022-981-A hvor Høyesterett konkluderte med at det ikke forelå en krenkelse, se avsnitt 54-55. Retten mener de samme vurderingene gjør seg gjeldende i vår sak.
De objektive og subjektive vilkårene for straff er oppfylt. A skal dømmes i henhold til forelegget post I a og II a.
Retten er etter en samlet vurdering av bevisene i saken overbevist om at tiltalte har handlet slik som beskrevet i forelegget post I b og II b, og at hun har handlet forsettlig. Basert på tiltaltes forklaring, samt forklaringen til politibetjent Birger Bratli og Lars Kostveit, har retten funnet følgende faktum bevist:
Mandag 3. mai 2021 rundt klokken 13 på Vaterlands bro i Oslo, deltok A i en markering med Extinction Rebellion sammen med flere andre personer. Markeringen var ikke varslet til politiet i forkant. Tiltalte oppholdt seg i vegbanen, i et glassbur med farget vann og pengesedler, som skulle symbolisere olje. Det tok noe tid før politiet kom til stedet. Politiet fikk etter hvert sperret av veien for å unngå trafikk i retning mot aktivistene, og fikk også omdirigert trafikken. Da klokken ble rundt 17:15 påla politiet tiltalte om å fjerne seg fra veibanen. I følge politibetjent Kostveit var vurderingen at demonstrantene da hadde fått frem sitt budskap. Forstyrrelsene blokkaden medførte for naboer, ferdsel, trafikkflyt, samt tilgjengelige politiressurser, ble utslagsgivende. Klokken 17:25 besluttet av politiet at de som ikke fjernet seg frivillig skulle innbringes. Tiltalte etterkom ikke pålegget og ble tatt med til arresten. Veiene åpnet for trafikk igjen rundt klokken 17:30.
Retten mener at A gjennom sin deltakelse i aksjonen på en utilbørlig måte har forstyrrer den lovlige ferdselen, jf. straffeloven § 181. Videre er vilkårene i politiloven § 30 nr. 1, jf. § 5, isolert sett oppfylt.
Retten har videre kommet til at pålegget, innbringelsen og straffen i forsamlingsfriheten heller ikke er i strid med EMK artikkel 10 og 11.
Virkningene av denne trafikkblokaden var mindre enn saksforholdet i HR-2022-981-A, og det var enklere for politiet å omdirigere trafikken. Det er likevel klart at aksjonen virket inn på trafikken i området, da veiene måtte sperres av. I tillegg tok aksjonen politiressurser fra andre politioppgaver. Aksjonen var heller ikke varslet, i strid med politiloven § 11. Dette kan ikke være avgjørende i seg selv, men er et moment i vurderingen, jf. HR-2022-981-A avsnitt 49.
Til forskjell fra saksforholdet i HR-2022-981-A varte aksjonen og veiblokkaden betydelig lengre. Aksjonistene fikk oppholde seg i veibanen over fem timer. Retten mener dette må tillegges stor vekt forholdsmessighetsvurderingen. Aksjonistene, herunder tiltalte, fikk med dette god tid til å få frem sitt budskap og synspunkt. Bortvisningsvedtaket gjaldt opphold i veibanen. Aksjonistene var dermed ikke forhindret fra å demonstrere andre steder.
Sett hen til trafikkhindringene, påvirkningen av den alminnelig ro og orden i området og bruken av politiressurser, mener retten at pålegget, innbringelsen og straffen ikke kan anses som uforholdsmessig, jf. EMK artikkel 11.
De objektive og subjektive vilkårene for straff er oppfylt. A skal dømmes i henhold til forelegget post I b og II b.
Forsvarer har anført at post I c ikke oppfyller kravene til individualisering i straffeprosessloven § 252, og derfor må avvises. Det fremgår av § 252 første ledd nr. 4 at tiltalebeslutningen skal inneholde «en kort, men så vidt mulig nøyaktig beskrivelse av det forhold tiltalen gjelder, med opplysning om tid og sted».
Ved vurderingen av hvilken individualisering som kreves må hensynet til å få en praktikabel straffeforfølgning avveies mot tiltaltes mulighet til å forberede sitt forsvar. I forkant av hovedforhandlingen sender påtalemyndigheten tiltalebeslutningen, bevisoppgaven og sakens dokumenter til forsvarer, jf. straffeprosessloven § 264 første ledd første punktum. Avgjørende er om materialet samlet gir en individualisering av saken som gir tiltalte en tilstrekkelig mulighet for å forberede sitt forsvar, jf. Rt-2001-38.
Post I c gir opplysninger om tid og sted for aksjonen. Hva gjelder tiltaltes konkrete handlinger er det listet opp flere alternativer: «oppholdt hun seg i veibanen og stod med banner, lå/stod i veibanen, lå/satt i veibanen lenket fast til andre demonstranter, og/eller limt eller lenket fast i en lastebil». Aktor har opplyst om at forelegget er utformet slik av hensyn til en effektiv og praktikabel straffeforfølgning av en masseovertredelse.
Etter rettens syn gir forelegget sett i sammenheng med bevisoppgaven tiltalte tilstrekkelig mulighet til å forberede sitt forsvar. Påtalemyndigheten har lagt frem en videofilm og et stillbilde av tiltalte som står i veibanen under aksjonen, hvilket klargjort hennes rolle i forbindelse med aksjonen. Ut fra omstendighetene i denne saken er det etter rettens syn ikke nødvendig å gi en nærmere beskrivelse av tiltaltes handlinger, da dette er uten betydning for skyldspørsmålet. Retten har funnet støtte for vurderingen i Rt-1997-944.
Retten er etter en samlet vurdering av bevisene i saken overbevist om at tiltalte har handlet slik som beskrevet i forelegget post I c og II d, og at hun har handlet forsettlig.
Basert på tiltaltes forklaring og vitneforklaringen til politioverbetjent Kristoffer Bang, samt videofilmene fra markeringen og stillbilder fra stedet, herunder av tiltalte, har retten funnet følgende faktum utvilsomt bevist:
Fredag 27. august 2021 ca. klokken 17:55 i krysset Hausmanns gate/Torggata i Oslo deltok tiltalte i en markering med Extinction Rebellion sammen med flere andre personer. Først danset hun i gaten, og senere satt hun seg ned i veibanen. Aksjonen var ikke varslet til politiet på forhånd. Tiltalte og de andre fikk aksjonere uforstyrret i rundt én time før politiet grep inn, og påla aksjonistene å fjerne seg. Tiltalte fulgte ikke politiets pålegg.
Virkningene av aksjonen og trafikkblokaden var alvorlige. Retten viser til politibetjent Bangs forklaring om at det var trafikkaos da politiet kom til stedet. Biler forsøkte å presse seg forbi, og noen snudde midt i veien. En sentral trafikkåre i Oslo sentrum, tett på Legevakten, ble sperret av. Politiet hadde ikke kapasitet til å lage omkjøringsruter. Fra aksjonen opphørte gikk det rundt fire timer før trafikkflyten i området var normal igjen.
Retten mener at A gjennom sin deltakelse i aksjonen på en utilbørlig måte har forstyrrer den alminnelige fred og orden og den lovlige ferdselen, jf. straffeloven § 181. Forsvarer har anført at terskelen for ordensforstyrrelser ikke er oppfylt, sett hen til at tiltaltes bidrag til aksjonen var begrenset. Retten er ikke enig i dette. A danset og oppholdt seg i veibanen. Hennes handlinger kan ikke vurderes helt isolert, men må ses i sammenheng med aksjonen i sin helhet, som fikk store virkninger på trafikken i området, slik som beskrevet.
Det er videre klart, og ubestridt, at hun ikke fulgte politiets pålegg om å forlate det oppsperrede området, jf. politiloven § 30, jf. § 5.
Inngrepene er ikke uforholdsmessige, jf. EMK artikkel 10 og 11. Retten mener denne aksjonen har klare likhetstrekk med saksforholdet som ble vurdert av Høyesterett i HR-2022-981-A, og viser til forholdsmessighetsvurderingen som er gjort her.
De objektive og subjektive vilkårene for straff er oppfylt. A skal dømmes i henhold til forelegget post I c og II d.
Retten er etter en samlet vurdering av bevisene i saken overbevist om at tiltalte har handlet slik som beskrevet i forelegget post II d, og at hun har handlet forsettlig.
Basert på tiltaltes forklaring, forklaringen til politibetjent Tommy Skaga, Even Kristoffersen og Nicolai Julsrud Bakke Henden, og seksjonssjef i DSS Anders Møller, samt anmodningen fra DSS og videoene som er spilt av, har retten funnet følgende faktum utvilsomt bevist:
Mandag 23. august 2021 rundt klokken 11 gikk tiltalte inn i Olje- og energidepartementets lokaler sammen med 16 andre demonstranter, og satt seg i resepsjonsområdet. Resepsjonen er åpen for publikum. Aksjonen fant sted i forbindelse med en aksjonsuke i Oslo, hvor Extinction Rebellion hadde mange aksjoner flere steder i Oslo. Det var også svært mange demonstranter utenfor departementsbygget tidlig på dagen. Aksjonen var ikke formelt varslet til politiet på forhånd etter politiloven § 11, men politiet hadde vært i dialog med demonstrantene i forkant av aksjonen. For å hindre at flere demonstranter tok seg inn i resepsjonsområdet, stengte Departemenets sikkerhets- og serviceorganisasjon (DSS) av området inn og ut av resepsjonsområdet. Olje- og energiminister Tina Bru møtte og snakket med aktivistene i resepsjonsområdet. I et intervju med innsatsleder fra politiet ga han uttrykk for at det var en lovlig demonstrasjon og at demonstrantene hadde oppført seg fint. Han forklarte at det opp til departementet og eventuelt be om at demonstrantene fjernes.
Rundt kl. 16:30 sendte DSS ved Sikkerhetstjenesteavdelingen (SAV) en anmodning til politiet om å fjerne demonstrantene. Seksjonssjef i DSS, Anders Møller, har forklart for retten at de hadde brukt endel ressurser på å fasiliteter departementsdriften mens aktivistene var tilstede. Bemanningen i resepsjonen skulle reduseres fra klokken 17, og dette ble derfor et skjæringstidspunkt for når de måtte gripe inn. Rundt klokken 17 påla politiet at demonstrantene skulle fjerne seg fra området innen klokken 17:25, og at de ville bli arrestert dersom de ikke etterkom pålegget. Pålegget ble gitt både til alle og individuelt til den enkelte demonstrant. Noen flyttet seg, de øvrige – inkludert tiltalte – ble brakt med til arresten.
Det er på det rene at tiltalte unnlot å rette seg etter pålegg fra politiet, og at vilkårene i politiloven § 30 nr. 1 jf. § 5 isolert sett er oppfylt.
Forsvarer har anført at pålegget var uhjemlet fordi tiltalte ikke var oppfordret til å forlate resepsjonen før pålegget ble gitt. Retten mener anførselen ikke kan føre frem.
Pålegget ble gitt med hjemmel i politiloven § 7 tredje ledd «for å avverge eller stanse lovbrudd». Lovbruddet var uberettiget opphold, jf. straffeloven § 268 annet ledd. Basert på bevisførselen er det noe uklart for retten om DSS oppfordret demonstrantene til å forlate lokalene før politiet grep inn. Etter rettens syn kan dette imidlertid ikke være avgjørende, da vilkåret «avverge» lovbrudd i politiloven § 7 uansett var oppfylt. Det var klart at tiltalte ikke hadde til hensikt å forlate resepsjonen frivillig. Hun nektet å forlate stedet da politiet påla henne det, og ble senere brakt til arresten.
Spørsmålet er om tiltalte ikke kan straffes fordi handlingene ble begått som ledd i utøvelsen av deres rettigheter etter EMK artikkel 10 og 11, herunder om pålegget, innbringelsen og straffen er uforholdsmessig.
Den samme demonstrasjonen ble vurdert av Borgarting lagmannsrett i sakene LB-2021-160379 – LB-2022-13202 -13213 -13193 -13197 -13172 -13208 (ikke rettskraftig) og LB-2022-11050 (ikke rettskraftig). Retten slutter seg til lagmannsrettens vurderinger her, og har kommet til at det ikke foreligger noen EMK-krenkelse.
Retten har særlig lagt vekt på at demonstrantene fikk lov til å demonstrere i departementsresepsjonen i over fem timer, uten at verken departementet eller politiet grep inn. Aksjonistene var heller ikke forhindret fra å få frem synspunktene gjennom andre aksjonsformer, herunder fortsette demonstrasjonen utenfor departementslokalet.
Dette må ses i sammenheng med at demonstrantene krenket departements rett til å råde over lokalene. Retten viser videre til vitneforklaringen til seksjonssjef i DSS Anders Møller, om at bemanningen i departementet skulle reduseres klokken 17 og at de etter dette manglet nødvendige ressurser for å legge til rette for demonstrasjonen inne i departementslokalet.
Forsvarer har anført at det må vektlegges at krenkelsen av statens råderett, og et eventuelt brudd på straffeloven § 268, varte i kort tid. Etter rettens syn kan dette ikke tillegges særlig vekt. Det samme ble anført av forsvarer uten å føre frem i sak LB-2022-11050, og retten slutter seg til denne vurderingen. Retten mener departementet har utvist stor toleranse mot demonstrantene, og det var ingen indikasjoner på at demonstrantene ville forlatt lokalene frivillig hvis politiet hadde venter lenger.
Forsvarer har også anført at politiet ikke foretok noen selvstendig vurdering av om det var nødvendig å fjerne demonstrantene. Også dette ble anført i sak LB-2022-11050 uten å føre frem. Basert på forklaringen til politibetjent Julsrud Backe Hendens, mener retten at politiet foretok en slik vurdering. Han forklarte at de vurderte om det var nødvendig å gripe inn: Sett hen til tiden demonstrantene hadde sittet der, opp mot forstyrrelsene det var meldt ifra om fra departementets side, mente politiet at det var nødvendig.
Forsvarer har videre anført at formålet kunne vært oppnådd med mildere inngrep ved å fjerne tiltalte fra departementslokalet. Også dette ble anført i sak LB-2022-11050 uten å føre frem. Også her slutter retten seg til lagmannsrettens syn.
Etter dette skal tiltalte også dømmes i henhold til forelegget post II d.
Retten skal utmåle straff for tre overtredelser av straffeloven § 181 første ledd og fire overtredelser av politiloven § 30 nr. 1, jf. § 5.
Straffeskjerpelsesprinsippet kommer til anvendelse. Dette innebærer at det ved straffutmålingen tas utgangspunkt i det mest alvorlige forholdet, og deretter gis et tillegg i straffen for de øvrige overtredelsene.
Det bærende lovbruddet er overtredelsen av straffeloven § 181 første ledd, der strafferammen er bøter eller fengsel i seks måneder. Strafferammen for overtredelse av politiloven § 30 er bot og fengsel i tre måneder.
Det er uomtvistet at bot er riktig reaksjonsform i denne saken. De aktuelle overtredelsene er lovbrudd som forekommer hyppig, og allmennpreventive hensyn veier tungt i slike saker, hvilket tilsier en følbar reaksjon.
I HR-2022-981-A ble det tatt utgangspunkt i et bøtenivå på 20 000 kroner for ett tilfelle av brudd på straffeloven § 181 første ledd, jf. § 15 i idealkonkurrens med politiloven § 30 nr. 1, jf. § 5, før mulige formildende eller skjerpende omstendigheter. Beløpet tilsvarer en skjerpet foreleggsats, jf. avsnitt 63 i dommen. Det er ingen særlige forhold ved aksjonene i vår sak, eller tiltaltes rolle, som tilsier at retten bør legge seg på et annet nivå her.
Når det gjelder markeringen i Olje- og energidepartementet (post II c) har politiet kun tatt ut tiltale etter politiloven § 30 nr. 1, jf. § 5, og ikke for ordensforstyrrelser. Borgarting lagmannsrett tok stilling til den samme aksjonen i LB-2022-11050 (ikke rettskraftig) og LB-2021-160379 (ikke rettskraftig), og uttalte at det er grunn til å se noe midlere på denne enn på trafikkblokadene. Lagmannsretten la til grunn at bot på 8 000 kroner er et passende utgangspunkt for straffen.
Videre vurderte lagmannsretten i LB-2021-160379 om det skulle gis et bøtetillegg på 20 %. Aktor anførte at det var nødvendig for at den tilståelsesrabatten som er innbakt i foreleggsatsen skal være aktuell. Lagmannsretten uttalte at et bøtetillegg vil være normalsituasjonen, men kom under en viss tvil, til at dette ikke ville være riktig i de konkrete sakene sett hen til at det var behov for rettsavklaring.
Retten mener hensynet til rettsavklaring som ble fremhevet av lagmannsretten, ikke gjør seg gjeldende i foreliggende sak. Det blir derfor riktig å ilegge et bøtetillegg på 20 %. Isolert sett mener retten at overtredelsen av politiloven § 30 nr. 1, jf. § 5, ville medført en bot på 9 600 kroner.
Ved utmålingen er det lagt til grunn i påtale- lagmannsrettspraksis at det tas utgangspunkt i satsen for det mest alvorlige forholdet, jf. straffeskjerpelsesprinsippet, og legge til halvparten av satsen for de øvrige forholdene. Anvendt på vår sak blir den samlede boten på 44 800 kroner, før formildende og skjerpende omstendigheter er tatt i betrakting (utregningen blir: 20 000 + 10 000 + 10 000 + 4 800).
Det er i rettspraksis fra høyere instanser ikke tatt stilling til hvordan boten skal utmåles i tilfelle av flere enn tre aksjoner, herunder om det her foretas en mer skjønnsmessig utmåling, se LB-2021-160379. Vår sak gjelder fire aksjoner. Retten mener likevel det er hensiktsmessig å ta utgangspunkt i den påtalepraksis som aktor har skissert, for å sikre likebehandling, effektivitet og forutberegnelighet, samtidig som allmennpreventive og individualpreventive hensyn ivaretas. Det er heller ingen særlige forhold ved tiltaltes økonomiske evne, som tilsier en annen vurdering i denne saken. Selv om tiltalte er student, får hun fullt lån og stipend av lånekassen og har i tillegg en deltidsstilling.
I formildende retning legger retten noe vekt på at det har gått lang tid siden hendelsene forelegget omfatter fant sted, uten at tiltalte kan lastes for dette, jf. straffeloven § 78 bokstav e. Forholdet i post I a og II a er fra september 2020, de øvrige forholdene er fra mai til august 2021. Retten er enig med aktor i at tiden som har gått ikke kan anses som ren liggetid. Saksbehandlingstiden skyldes at saken er en del av et større sakskompleks, hvor det har vært nødvendig med rettslige avklaringer.
I samme retning trekker at tiltalte i forelegget var varslet om at påstanden fra påtalemyndighetene ville bli 34 000 kroner ved hovedforhandling. Retten er ikke bundet av påtalemyndighetenes straffepåstand, men hensynet til forutberegnelighet for tiltalte tilsier en viss reduksjon av straffen i den konkrete sak, slik at samlet straff ikke overstiger varslet straff, etter fratrekk for varetekt.
Forsvarer har anført at tiltalte skal ha tilståelsesrabatt for post I c fordi hennes forklaring har vært et avgjørende bevis. Retten anførselen ikke kan føre frem, all den tid tiltalte har nektet straffeskyld og ikke avgitt en uforbeholden tilståelse, jf. straffeloven § 78 f. Retten mener dessuten bevissituasjonen er god også uten tiltaltes forklaring.
Tiltalte skal ha et varetektsfradrag for seks dager. I tråd med HR-2022-981-A avsnitt 67 og 68 utgjør dette 6 000 kroner. Samlet er retten enig med aktor i at 34 000 kroner i bot er en passende straff for forholdene.
Saksomkostninger er ikke påstått av påtalemyndigheten, og idømmes heller ikke av hensyn til tiltaltes økonomi, jf. straffeprosessloven § 437 tredje ledd. Retten viser også til at hun nå er idømt en ubetinget bot.
DOMSSLUTNING
Ved soning av fengselsstraffen kommer varetekt til fradrag med 6 dager i den subsidiære fengselsstraffen, jf. straffeloven § 83.
Saken gjelder et forelegg utstedt 25. november 2021 for overtredelse av straffeloven § 181 første ledd og politiloven § 30, jf. § 5 i forbindelse med flere aksjoner gjennomført av gruppen Extiction Rebellion. Gruppen er en internasjonal ikke-voldelig organisasjon, som mener sivil ulydighet er nødvendig for å overbevise myndighetene om alvoret i klimakrisen.
Tiltalte i saken, A, har erkjent alle de faktiske omstendighetene i saken. Hun har forklart at hun nekter straffskyld fordi handlingene ble begått som ledd i utøvelsen av hennes rettigheter etter EMK artikkel 10 om ytringsfriheten og EMK artikkel 11 om forsamlings- og foreningsfriheten.
Retten har kommer til at tiltalte skal dømmes i henhold til forelegget. Retten vil innledningsvis redegjøre kort for de rettslige utgangspunktene for vurderingen etter EMK, for deretter kommentere skyldspørsmålet for hvert av forholdene i forelegget.
Retten tar utgangspunkt i Høyesteretts dom HR-2022-981-A, som gjaldt tilsvarende aksjon som post I a i vår sak. Høyesterett trakk her opp utgangspunktene for vurderingen etter EMK artikkel 10 og 11.
Høyesterett viste til at EMK artikkel 11 fungerer som en spesialregel ved fredelige demonstrasjoner, se avsnitt 21. I likhet med Høyesterettsdommen er det i vår sak ingen tvil om at demonstrasjonene er fredelige og vernet av bestemmelsen, at det er gjort inngrep i forsamlingsfriheten ved at tiltalte er pålagt å fjerne seg og senere pågrepet og bøtelagt.
For at inngrep i forsamlingsfriheten etter EMK artikkel 11 nr. 2 skal være lovlig må tre vilkår være oppfylt: (i) inngrepet på må hjemmel i lov, (ii) ivareta et legitimt formål, og (iii) være nødvending i et demokratisk samfunn (proporsjonalitetsvurderingen).
Det er klart at inngrepene i vår sak isolert sett har hjemmel i lov (retten kommer tilbake til post II d). Som i HR-2022-981-A avsnitt 43, legger retten videre til grunn at politiets inngrep ivaretok flere av de legitime formålene som er angitt i EMK artikkel 11 nr. 2. Hovedspørsmålet er i vår sak er om inngrepene er forholdsmessige. Høyesterett uttalte følgende om forholdsmessighetsvurderingen i HR-2022-981-A i avsnitt 26 og 27:
«Proporsjonalitetsvurderinga er brei. I den eine vektskåla ligg dei føremåla som er nemnde i EMK artikkel 11 nr. 2. I den andre ligg ytringsfridomen i ord, fakter eller til og med teiing frå personar som er samla på ein veg eller annan offentleg stad, jf. avsnitt 144. Det står sentralt i vurderinga om tiltaka er rimelege og eigna til å oppnå det legitime føremålet som er søkt vareteke. Som utgangspunkt gjeld det eit krav om at andre og mindre inngripande tiltak som er eigna til å oppnå føremålet, ikkje må vera tilgjengelege, jf. avsnitt 143 og Kjølbro side 852. I storkammerdommen avsnitt 146 går det fram at arten av, og alvoret i, sanksjonane, må ha vekt. I utgangspunktet krevst det særleg gode grunnar – «particular justification» – for at straffesanksjonar mot fredelege demonstrantar skal reknast som proporsjonale. Straff er likevel akseptert for trafikkblokade med kritikkverdig framferd, jf. avsnitta 173 og 180»
Høyesterett oppsummerte praksis fra EMD slik i avsnitt 34:
«Samfunnet må tole ei viss forstyrring av dagleglivet, og styresmaktene må vise ein viss toleranse. Dette vil etter omstenda også tilseia at styresmaktene må vente med å gripe inn. Toleransegraden kan likevel ikkje fastleggjast generelt, men må vurderast konkret – særleg ut frå verknadene av forstyrringane. Der det er fare for liv og helse, kan styresmaktene gripe inn med ein gong. Det skal jamt over også mykje til for at inngrep mot ein aksjon som skapar alvorleg forstyrring av trafikken, og som ikkje er varsla og er i strid med nasjonalt regelverk, vil vera i strid med EMK artikkel 11».
Tiltalepost I a og II a gjelder samme demonstrasjon som ble vurdert av Høyesterett i HR-2022-981-A. Retten er overbevist om at tiltalte har handlet slik som beskrevet i forelegget. Basert på tiltaltes egen forklaring, forklaringen fra politibetjentene Freddy Kørra-Østby og Magnus Strande, samt bildebevisene, legger retten følgende faktum til grunn:
Mandag 21. september 202 i Fredriks gate i Oslo deltok A i en markering med Exitinction Rebellion sammen med rundt 30-50 andre personer. Hun lenket seg fast til andre i veibanen rett før lyskrysset Fredriks gate/Karl Johans gate. Markeringen medførte blokkerte veier i begge kjøreretninger i en hovedferdselsåre i Oslo, og hindret ferdsel til og fra sentrum. Politiet hadde ikke mottatt forhåndsvarsel om aksjonen. Politiet kom raskt til stedet, og påla demonstrantene å fjerne seg, uten at tiltalte etterkom dette. Tiltalte ble fjernet med makt og kjørt til sentralarresten. Det tok rundt 1,5 time før alle demonstrantene var fjernet og trafikken fløt igjen som normalt.
Retten har kommet til at tiltalte med dette forstyrret «den alminnelige fred og orden» og «lovlig ferdsel», jf. straffeloven § 181 bokstav a og b. Videre at hun unnlot å rette seg straks etter politiets pålegg, jf. politiloven § 30 nr. 1, jf. § 5. Tiltalte var klar over politiets pålegg, og handlet forsettlig.
Retten har videre kommet til at pålegget, innbringelsen og straffen ikke utgjør en krenkelse av EMK artikkel 10 og 11. Retten viser til at dette er den samme demonstrasjonen som ble vurdert i HR-2022-981-A hvor Høyesterett konkluderte med at det ikke forelå en krenkelse, se avsnitt 54-55. Retten mener de samme vurderingene gjør seg gjeldende i vår sak.
De objektive og subjektive vilkårene for straff er oppfylt. A skal dømmes i henhold til forelegget post I a og II a.
Retten er etter en samlet vurdering av bevisene i saken overbevist om at tiltalte har handlet slik som beskrevet i forelegget post I b og II b, og at hun har handlet forsettlig. Basert på tiltaltes forklaring, samt forklaringen til politibetjent Birger Bratli og Lars Kostveit, har retten funnet følgende faktum bevist:
Mandag 3. mai 2021 rundt klokken 13 på Vaterlands bro i Oslo, deltok A i en markering med Extinction Rebellion sammen med flere andre personer. Markeringen var ikke varslet til politiet i forkant. Tiltalte oppholdt seg i vegbanen, i et glassbur med farget vann og pengesedler, som skulle symbolisere olje. Det tok noe tid før politiet kom til stedet. Politiet fikk etter hvert sperret av veien for å unngå trafikk i retning mot aktivistene, og fikk også omdirigert trafikken. Da klokken ble rundt 17:15 påla politiet tiltalte om å fjerne seg fra veibanen. I følge politibetjent Kostveit var vurderingen at demonstrantene da hadde fått frem sitt budskap. Forstyrrelsene blokkaden medførte for naboer, ferdsel, trafikkflyt, samt tilgjengelige politiressurser, ble utslagsgivende. Klokken 17:25 besluttet av politiet at de som ikke fjernet seg frivillig skulle innbringes. Tiltalte etterkom ikke pålegget og ble tatt med til arresten. Veiene åpnet for trafikk igjen rundt klokken 17:30.
Retten mener at A gjennom sin deltakelse i aksjonen på en utilbørlig måte har forstyrrer den lovlige ferdselen, jf. straffeloven § 181. Videre er vilkårene i politiloven § 30 nr. 1, jf. § 5, isolert sett oppfylt.
Retten har videre kommet til at pålegget, innbringelsen og straffen i forsamlingsfriheten heller ikke er i strid med EMK artikkel 10 og 11.
Virkningene av denne trafikkblokaden var mindre enn saksforholdet i HR-2022-981-A, og det var enklere for politiet å omdirigere trafikken. Det er likevel klart at aksjonen virket inn på trafikken i området, da veiene måtte sperres av. I tillegg tok aksjonen politiressurser fra andre politioppgaver. Aksjonen var heller ikke varslet, i strid med politiloven § 11. Dette kan ikke være avgjørende i seg selv, men er et moment i vurderingen, jf. HR-2022-981-A avsnitt 49.
Til forskjell fra saksforholdet i HR-2022-981-A varte aksjonen og veiblokkaden betydelig lengre. Aksjonistene fikk oppholde seg i veibanen over fem timer. Retten mener dette må tillegges stor vekt forholdsmessighetsvurderingen. Aksjonistene, herunder tiltalte, fikk med dette god tid til å få frem sitt budskap og synspunkt. Bortvisningsvedtaket gjaldt opphold i veibanen. Aksjonistene var dermed ikke forhindret fra å demonstrere andre steder.
Sett hen til trafikkhindringene, påvirkningen av den alminnelig ro og orden i området og bruken av politiressurser, mener retten at pålegget, innbringelsen og straffen ikke kan anses som uforholdsmessig, jf. EMK artikkel 11.
De objektive og subjektive vilkårene for straff er oppfylt. A skal dømmes i henhold til forelegget post I b og II b.
Forsvarer har anført at post I c ikke oppfyller kravene til individualisering i straffeprosessloven § 252, og derfor må avvises. Det fremgår av § 252 første ledd nr. 4 at tiltalebeslutningen skal inneholde «en kort, men så vidt mulig nøyaktig beskrivelse av det forhold tiltalen gjelder, med opplysning om tid og sted».
Ved vurderingen av hvilken individualisering som kreves må hensynet til å få en praktikabel straffeforfølgning avveies mot tiltaltes mulighet til å forberede sitt forsvar. I forkant av hovedforhandlingen sender påtalemyndigheten tiltalebeslutningen, bevisoppgaven og sakens dokumenter til forsvarer, jf. straffeprosessloven § 264 første ledd første punktum. Avgjørende er om materialet samlet gir en individualisering av saken som gir tiltalte en tilstrekkelig mulighet for å forberede sitt forsvar, jf. Rt-2001-38.
Post I c gir opplysninger om tid og sted for aksjonen. Hva gjelder tiltaltes konkrete handlinger er det listet opp flere alternativer: «oppholdt hun seg i veibanen og stod med banner, lå/stod i veibanen, lå/satt i veibanen lenket fast til andre demonstranter, og/eller limt eller lenket fast i en lastebil». Aktor har opplyst om at forelegget er utformet slik av hensyn til en effektiv og praktikabel straffeforfølgning av en masseovertredelse.
Etter rettens syn gir forelegget sett i sammenheng med bevisoppgaven tiltalte tilstrekkelig mulighet til å forberede sitt forsvar. Påtalemyndigheten har lagt frem en videofilm og et stillbilde av tiltalte som står i veibanen under aksjonen, hvilket klargjort hennes rolle i forbindelse med aksjonen. Ut fra omstendighetene i denne saken er det etter rettens syn ikke nødvendig å gi en nærmere beskrivelse av tiltaltes handlinger, da dette er uten betydning for skyldspørsmålet. Retten har funnet støtte for vurderingen i Rt-1997-944.
Retten er etter en samlet vurdering av bevisene i saken overbevist om at tiltalte har handlet slik som beskrevet i forelegget post I c og II d, og at hun har handlet forsettlig.
Basert på tiltaltes forklaring og vitneforklaringen til politioverbetjent Kristoffer Bang, samt videofilmene fra markeringen og stillbilder fra stedet, herunder av tiltalte, har retten funnet følgende faktum utvilsomt bevist:
Fredag 27. august 2021 ca. klokken 17:55 i krysset Hausmanns gate/Torggata i Oslo deltok tiltalte i en markering med Extinction Rebellion sammen med flere andre personer. Først danset hun i gaten, og senere satt hun seg ned i veibanen. Aksjonen var ikke varslet til politiet på forhånd. Tiltalte og de andre fikk aksjonere uforstyrret i rundt én time før politiet grep inn, og påla aksjonistene å fjerne seg. Tiltalte fulgte ikke politiets pålegg.
Virkningene av aksjonen og trafikkblokaden var alvorlige. Retten viser til politibetjent Bangs forklaring om at det var trafikkaos da politiet kom til stedet. Biler forsøkte å presse seg forbi, og noen snudde midt i veien. En sentral trafikkåre i Oslo sentrum, tett på Legevakten, ble sperret av. Politiet hadde ikke kapasitet til å lage omkjøringsruter. Fra aksjonen opphørte gikk det rundt fire timer før trafikkflyten i området var normal igjen.
Retten mener at A gjennom sin deltakelse i aksjonen på en utilbørlig måte har forstyrrer den alminnelige fred og orden og den lovlige ferdselen, jf. straffeloven § 181. Forsvarer har anført at terskelen for ordensforstyrrelser ikke er oppfylt, sett hen til at tiltaltes bidrag til aksjonen var begrenset. Retten er ikke enig i dette. A danset og oppholdt seg i veibanen. Hennes handlinger kan ikke vurderes helt isolert, men må ses i sammenheng med aksjonen i sin helhet, som fikk store virkninger på trafikken i området, slik som beskrevet.
Det er videre klart, og ubestridt, at hun ikke fulgte politiets pålegg om å forlate det oppsperrede området, jf. politiloven § 30, jf. § 5.
Inngrepene er ikke uforholdsmessige, jf. EMK artikkel 10 og 11. Retten mener denne aksjonen har klare likhetstrekk med saksforholdet som ble vurdert av Høyesterett i HR-2022-981-A, og viser til forholdsmessighetsvurderingen som er gjort her.
De objektive og subjektive vilkårene for straff er oppfylt. A skal dømmes i henhold til forelegget post I c og II d.
Retten er etter en samlet vurdering av bevisene i saken overbevist om at tiltalte har handlet slik som beskrevet i forelegget post II d, og at hun har handlet forsettlig.
Basert på tiltaltes forklaring, forklaringen til politibetjent Tommy Skaga, Even Kristoffersen og Nicolai Julsrud Bakke Henden, og seksjonssjef i DSS Anders Møller, samt anmodningen fra DSS og videoene som er spilt av, har retten funnet følgende faktum utvilsomt bevist:
Mandag 23. august 2021 rundt klokken 11 gikk tiltalte inn i Olje- og energidepartementets lokaler sammen med 16 andre demonstranter, og satt seg i resepsjonsområdet. Resepsjonen er åpen for publikum. Aksjonen fant sted i forbindelse med en aksjonsuke i Oslo, hvor Extinction Rebellion hadde mange aksjoner flere steder i Oslo. Det var også svært mange demonstranter utenfor departementsbygget tidlig på dagen. Aksjonen var ikke formelt varslet til politiet på forhånd etter politiloven § 11, men politiet hadde vært i dialog med demonstrantene i forkant av aksjonen. For å hindre at flere demonstranter tok seg inn i resepsjonsområdet, stengte Departemenets sikkerhets- og serviceorganisasjon (DSS) av området inn og ut av resepsjonsområdet. Olje- og energiminister Tina Bru møtte og snakket med aktivistene i resepsjonsområdet. I et intervju med innsatsleder fra politiet ga han uttrykk for at det var en lovlig demonstrasjon og at demonstrantene hadde oppført seg fint. Han forklarte at det opp til departementet og eventuelt be om at demonstrantene fjernes.
Rundt kl. 16:30 sendte DSS ved Sikkerhetstjenesteavdelingen (SAV) en anmodning til politiet om å fjerne demonstrantene. Seksjonssjef i DSS, Anders Møller, har forklart for retten at de hadde brukt endel ressurser på å fasiliteter departementsdriften mens aktivistene var tilstede. Bemanningen i resepsjonen skulle reduseres fra klokken 17, og dette ble derfor et skjæringstidspunkt for når de måtte gripe inn. Rundt klokken 17 påla politiet at demonstrantene skulle fjerne seg fra området innen klokken 17:25, og at de ville bli arrestert dersom de ikke etterkom pålegget. Pålegget ble gitt både til alle og individuelt til den enkelte demonstrant. Noen flyttet seg, de øvrige – inkludert tiltalte – ble brakt med til arresten.
Det er på det rene at tiltalte unnlot å rette seg etter pålegg fra politiet, og at vilkårene i politiloven § 30 nr. 1 jf. § 5 isolert sett er oppfylt.
Forsvarer har anført at pålegget var uhjemlet fordi tiltalte ikke var oppfordret til å forlate resepsjonen før pålegget ble gitt. Retten mener anførselen ikke kan føre frem.
Pålegget ble gitt med hjemmel i politiloven § 7 tredje ledd «for å avverge eller stanse lovbrudd». Lovbruddet var uberettiget opphold, jf. straffeloven § 268 annet ledd. Basert på bevisførselen er det noe uklart for retten om DSS oppfordret demonstrantene til å forlate lokalene før politiet grep inn. Etter rettens syn kan dette imidlertid ikke være avgjørende, da vilkåret «avverge» lovbrudd i politiloven § 7 uansett var oppfylt. Det var klart at tiltalte ikke hadde til hensikt å forlate resepsjonen frivillig. Hun nektet å forlate stedet da politiet påla henne det, og ble senere brakt til arresten.
Spørsmålet er om tiltalte ikke kan straffes fordi handlingene ble begått som ledd i utøvelsen av deres rettigheter etter EMK artikkel 10 og 11, herunder om pålegget, innbringelsen og straffen er uforholdsmessig.
Den samme demonstrasjonen ble vurdert av Borgarting lagmannsrett i sakene LB-2021-160379 – LB-2022-13202 -13213 -13193 -13197 -13172 -13208 (ikke rettskraftig) og LB-2022-11050 (ikke rettskraftig). Retten slutter seg til lagmannsrettens vurderinger her, og har kommet til at det ikke foreligger noen EMK-krenkelse.
Retten har særlig lagt vekt på at demonstrantene fikk lov til å demonstrere i departementsresepsjonen i over fem timer, uten at verken departementet eller politiet grep inn. Aksjonistene var heller ikke forhindret fra å få frem synspunktene gjennom andre aksjonsformer, herunder fortsette demonstrasjonen utenfor departementslokalet.
Dette må ses i sammenheng med at demonstrantene krenket departements rett til å råde over lokalene. Retten viser videre til vitneforklaringen til seksjonssjef i DSS Anders Møller, om at bemanningen i departementet skulle reduseres klokken 17 og at de etter dette manglet nødvendige ressurser for å legge til rette for demonstrasjonen inne i departementslokalet.
Forsvarer har anført at det må vektlegges at krenkelsen av statens råderett, og et eventuelt brudd på straffeloven § 268, varte i kort tid. Etter rettens syn kan dette ikke tillegges særlig vekt. Det samme ble anført av forsvarer uten å føre frem i sak LB-2022-11050, og retten slutter seg til denne vurderingen. Retten mener departementet har utvist stor toleranse mot demonstrantene, og det var ingen indikasjoner på at demonstrantene ville forlatt lokalene frivillig hvis politiet hadde venter lenger.
Forsvarer har også anført at politiet ikke foretok noen selvstendig vurdering av om det var nødvendig å fjerne demonstrantene. Også dette ble anført i sak LB-2022-11050 uten å føre frem. Basert på forklaringen til politibetjent Julsrud Backe Hendens, mener retten at politiet foretok en slik vurdering. Han forklarte at de vurderte om det var nødvendig å gripe inn: Sett hen til tiden demonstrantene hadde sittet der, opp mot forstyrrelsene det var meldt ifra om fra departementets side, mente politiet at det var nødvendig.
Forsvarer har videre anført at formålet kunne vært oppnådd med mildere inngrep ved å fjerne tiltalte fra departementslokalet. Også dette ble anført i sak LB-2022-11050 uten å føre frem. Også her slutter retten seg til lagmannsrettens syn.
Etter dette skal tiltalte også dømmes i henhold til forelegget post II d.
Retten skal utmåle straff for tre overtredelser av straffeloven § 181 første ledd og fire overtredelser av politiloven § 30 nr. 1, jf. § 5.
Straffeskjerpelsesprinsippet kommer til anvendelse. Dette innebærer at det ved straffutmålingen tas utgangspunkt i det mest alvorlige forholdet, og deretter gis et tillegg i straffen for de øvrige overtredelsene.
Det bærende lovbruddet er overtredelsen av straffeloven § 181 første ledd, der strafferammen er bøter eller fengsel i seks måneder. Strafferammen for overtredelse av politiloven § 30 er bot og fengsel i tre måneder.
Det er uomtvistet at bot er riktig reaksjonsform i denne saken. De aktuelle overtredelsene er lovbrudd som forekommer hyppig, og allmennpreventive hensyn veier tungt i slike saker, hvilket tilsier en følbar reaksjon.
I HR-2022-981-A ble det tatt utgangspunkt i et bøtenivå på 20 000 kroner for ett tilfelle av brudd på straffeloven § 181 første ledd, jf. § 15 i idealkonkurrens med politiloven § 30 nr. 1, jf. § 5, før mulige formildende eller skjerpende omstendigheter. Beløpet tilsvarer en skjerpet foreleggsats, jf. avsnitt 63 i dommen. Det er ingen særlige forhold ved aksjonene i vår sak, eller tiltaltes rolle, som tilsier at retten bør legge seg på et annet nivå her.
Når det gjelder markeringen i Olje- og energidepartementet (post II c) har politiet kun tatt ut tiltale etter politiloven § 30 nr. 1, jf. § 5, og ikke for ordensforstyrrelser. Borgarting lagmannsrett tok stilling til den samme aksjonen i LB-2022-11050 (ikke rettskraftig) og LB-2021-160379 (ikke rettskraftig), og uttalte at det er grunn til å se noe midlere på denne enn på trafikkblokadene. Lagmannsretten la til grunn at bot på 8 000 kroner er et passende utgangspunkt for straffen.
Videre vurderte lagmannsretten i LB-2021-160379 om det skulle gis et bøtetillegg på 20 %. Aktor anførte at det var nødvendig for at den tilståelsesrabatten som er innbakt i foreleggsatsen skal være aktuell. Lagmannsretten uttalte at et bøtetillegg vil være normalsituasjonen, men kom under en viss tvil, til at dette ikke ville være riktig i de konkrete sakene sett hen til at det var behov for rettsavklaring.
Retten mener hensynet til rettsavklaring som ble fremhevet av lagmannsretten, ikke gjør seg gjeldende i foreliggende sak. Det blir derfor riktig å ilegge et bøtetillegg på 20 %. Isolert sett mener retten at overtredelsen av politiloven § 30 nr. 1, jf. § 5, ville medført en bot på 9 600 kroner.
Ved utmålingen er det lagt til grunn i påtale- lagmannsrettspraksis at det tas utgangspunkt i satsen for det mest alvorlige forholdet, jf. straffeskjerpelsesprinsippet, og legge til halvparten av satsen for de øvrige forholdene. Anvendt på vår sak blir den samlede boten på 44 800 kroner, før formildende og skjerpende omstendigheter er tatt i betrakting (utregningen blir: 20 000 + 10 000 + 10 000 + 4 800).
Det er i rettspraksis fra høyere instanser ikke tatt stilling til hvordan boten skal utmåles i tilfelle av flere enn tre aksjoner, herunder om det her foretas en mer skjønnsmessig utmåling, se LB-2021-160379. Vår sak gjelder fire aksjoner. Retten mener likevel det er hensiktsmessig å ta utgangspunkt i den påtalepraksis som aktor har skissert, for å sikre likebehandling, effektivitet og forutberegnelighet, samtidig som allmennpreventive og individualpreventive hensyn ivaretas. Det er heller ingen særlige forhold ved tiltaltes økonomiske evne, som tilsier en annen vurdering i denne saken. Selv om tiltalte er student, får hun fullt lån og stipend av lånekassen og har i tillegg en deltidsstilling.
I formildende retning legger retten noe vekt på at det har gått lang tid siden hendelsene forelegget omfatter fant sted, uten at tiltalte kan lastes for dette, jf. straffeloven § 78 bokstav e. Forholdet i post I a og II a er fra september 2020, de øvrige forholdene er fra mai til august 2021. Retten er enig med aktor i at tiden som har gått ikke kan anses som ren liggetid. Saksbehandlingstiden skyldes at saken er en del av et større sakskompleks, hvor det har vært nødvendig med rettslige avklaringer.
I samme retning trekker at tiltalte i forelegget var varslet om at påstanden fra påtalemyndighetene ville bli 34 000 kroner ved hovedforhandling. Retten er ikke bundet av påtalemyndighetenes straffepåstand, men hensynet til forutberegnelighet for tiltalte tilsier en viss reduksjon av straffen i den konkrete sak, slik at samlet straff ikke overstiger varslet straff, etter fratrekk for varetekt.
Forsvarer har anført at tiltalte skal ha tilståelsesrabatt for post I c fordi hennes forklaring har vært et avgjørende bevis. Retten anførselen ikke kan føre frem, all den tid tiltalte har nektet straffeskyld og ikke avgitt en uforbeholden tilståelse, jf. straffeloven § 78 f. Retten mener dessuten bevissituasjonen er god også uten tiltaltes forklaring.
Tiltalte skal ha et varetektsfradrag for seks dager. I tråd med HR-2022-981-A avsnitt 67 og 68 utgjør dette 6 000 kroner. Samlet er retten enig med aktor i at 34 000 kroner i bot er en passende straff for forholdene.
Saksomkostninger er ikke påstått av påtalemyndigheten, og idømmes heller ikke av hensyn til tiltaltes økonomi, jf. straffeprosessloven § 437 tredje ledd. Retten viser også til at hun nå er idømt en ubetinget bot.
DOMSSLUTNING
Ved soning av fengselsstraffen kommer varetekt til fradrag med 6 dager i den subsidiære fengselsstraffen, jf. straffeloven § 83.