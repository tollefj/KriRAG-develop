I forbindelse med oppføring av sitt private bolighus, adresse [adresse], engasjerte A Malermester Rune Stende AS («Stende») for innvendige malearbeider. Stende oversendte den 26.11.2019 prisoverslag med beskrivelse av de planlagte arbeidene. Dette ble akseptert av A 12.12.2019.
Arbeidet ble utført i perioden 6. januar til 19. mars 2020. Den 21.01.20 ble det fakturert for kr 150 000 inkl. mva, med forfall 31. januar. Fakturaen ble først betalt 20. februar, etter at Stende hadde purret på A. Restbeløpet i henhold til avtalen ble fakturert 26. mars 2020, totalt kr. 88 005 inkl. mva., med forfall 5. april (faktura 100455). Denne fakturaen ble aldri betalt.
Etter at arbeidene var utført sendte A følgende e-post til B, daglig leder i Malermester Rune Stende AS, den 28.04.20:
«Hei Skal det gåes noe ferdigbefaring? Det er noe utbedring som må gjøres samt at vi har noe tilleggsarbeid.»
Dagen etter svarte Stende følgende:
«Hei Ja det burde vi gjøre. Er det noe tid neste uke som passer deg?»
Ytterligere en dag senere svarte A:
«Passer tirsdag neste uke?»
Stende svarte ikke på den siste e-posten og etter dette var det ingen ytterligere kommunikasjon.
I den påfølgende perioden var B sykemeldt, og en del arbeid ble var i den perioden derfor liggende. Først i mars 2021 oppdaget Stende at prosjektet hos A ikke var avsluttet. Det ble da sendt en faktura for tilleggsarbeid på kr 75 718,75 inkl mva., den 08.03.21 (faktura 100780). Heller ikke denne fakturaen ble betalt.
Ettersom de to siste fakturaene ikke var betalt ble disse sendt til inkasso i desember 2021.
I e-poster av 11.01.22, 12.02.22 og 18.02.22 skrev A til inkassoselskapet at kravene var bestridt.
Stende tok ut forliksklage 11.05.22. I tilsvaret til forliksrådet anførte A at det forelå en rekke mangler ved arbeidet Stende hadde utført, og at han av den grunn bestred kravet.
Forliksrådet avsa 23.08.22 dom med i tråd med Stendes påstand, og A ble dømt til å betale begge fakturaene med renter, rettsgebyr og utenrettslige inndrivelseskostnader, totalt kr. 193 140,77 med tillegg av lovens forsinkelsesrente, fordelt på følgende måte:
Opprinnelig innsatt bildefil som viser tekst i tabell er utelatt ettersom det ikke lar seg gjøre tilgjengelig i henhold til krav om universell utforming. Ta kontakt med tingretten for spørsmål, Lovdatas anm.
Etter mottak av dommen sendte Stende den 12.10.22 e-post til A hvor det blant annet fremgikk:
«Dersom vi får innbetalt alt så vil vi selvfølgelig ta ansvar for vårt arbeid, og rette opp i det som evt er våre feil eller mangelfullt arbeid. I deres tilsvar så var det en del bilder som jeg derimot tolker som ikke er vårt ansvar. Blant annet kan det se ut som det er bevegelser i bakenforliggende konstruksjon som har forårsaket oppsprekking. Men vi tar gjerne en befaring for å se, bli enige om hva som er med i vårt ansvarsområde.Omfanget er således litt uklart, så jeg kan ikke love at vi får utført dette innen 11.11.»
Partene kom ikke til enighet, og den 13.10.22 tok A ut stevning for Vestre Innlandet tingrett med krav om at A frikjennes for kravet. Partene møtte og forklarte deg i hovedforhandling 18.01.23. De ble hørt tre vitner og retten var på befaring i boligen. Om bevisførsel for øvrig vises til rettsboken.
A er ikke pliktig å betale verken faktura 100455 eller faktura 100780.
Hva gjelder faktura 100455 gjelder denne det avtalte arbeidet, og dette er ikke utført fagmessig og det foreligger dermed en mangel ved tjenesten, jf. hvtjl. § 17, jf. § 5. Det mest alvorlige forholdet gjelder utførelsen i boligens vertikale og horisontale hjørner innvendig, hvor det er merkbare og synlige slitespor og hulkileffekt. Det følger av NS 3420 at innvendige hjørner skal være skarpe og uten hulkileffekt. Selv om denne standarden ikke gjelder direkte mellom profesjonell og privat part, så gir den utrykk for en forventet standard. Alle de fagkyndige var enig i at hjørnene, slik de fremstår, ikke er estetisk fagmessig utført. Dette knytter seg til utførelsen og valg tatt av Stende, blant annet ved at det er benyttet fugemasse i hjørnene. Det var ikke på forhånd avtalt avvik fra teknisk eller estetisk fagmessig standard. Dersom dette fulgte av tilbudet må det uansett anses som brudd på Stendes plikt til «tilbørlig omsorg», jf. hvtjl. §§ 5 og 19. Dersom det var feil ved underlaget da Stende påbegynte arbeidet, må Stende uansett anses ansvarlig, da han aksepterte underlaget da arbeidet ble påbegynt uten at det var varslet om feil.
A reklamerte over forholdet 28.04.2020, og denne reklamasjonen ble fulgt opp med forslag om tidspunkt for befaring. Stendes manglende oppfølgning av reklamasjon og forespørsel om befaring må medføre at risikoen for uklare årsaksforhold må ligge hos Stende. Uansett ble anførsel om for sen reklamasjon først fremsatt ved tingrettens behandling, og det har i etterkant vært realitetsdrøftelser som har gitt A rimelig grunn til å tro at reklamasjonsinnsigelser ikke ville bli gjort gjeldene, jf. hvtjl. § 22.
Hva gjelder faktura 100780 knytter innsigelsene seg til grunnlaget for fakturaen. Denne gjelder tilleggsarbeider som ikke var varslet, samt materiell/utstyr som ifølge avtalen var en del av det opprinnelige tilbudet. Det er ikke dokumentert at tillegget skyldes forhold på As side. Fakturaen ble dessuten først sendt ett år etter avsluttede arbeider, noe som gjør det svært vanskelig å ettergå kravet.
De manglene som foreligger kan ikke utbedres uten at boligen males på nytt i sin helhet, og prisen for dette overgår prisen i de ubetalte fakturaene. A har således rett til å kreve prisavslag tilsvarende utbedringskostnadene, jf. hvtjl. § 25, jf. § 17. Stende ble gitt muligheten til å rette forholdene, men fulgte ikke opp A ønske om befaring. Det er heller ikke senere gjort gjeldene et ubetinget og reelt krav om retting.
Saksøkerens påstand:
Prinsipalt:
Subsidiært:
Atter subsidiært:
I ethvert tilfelle:
Stende har krav på betaling for begge fakturaene. Hva gjelder mangelinnsigelsene mot faktura 100455 er det ikke reklamert innen rimelig tid, jf. hvtjl. § 22. Eposten sendt 28.04.2020 oppfyller ikke lovens krav til reklamasjon. Videre har A avslått tilbud om utbedring, og dermed tapt sin rett til å kreve prisavslag, jf. hvtjl. §§ 24 og 25. Uansett foreligger det ikke mangler i det omfanget A anfører. Det er A som har bevisbyrden, og det er A som må bære risikoen for at han har unnlatt å sikre bevis. Når det har gått så lang tid mellom arbeidet og befaringen, er det stor usikkerhet knyttet til årsaken, noe som må gå utover A.
Hva gjelder faktura 100780 så gjelder den pristillegg etter hvtjl. § 33 alternativ b), og det er ikke et vilkår at det varsles om disse. Uansett har ikke A innen rimelig tid sagt fra at prisen ikke godtas, jf. hvtjl. § 36 tredje ledd, og han har derfor tapt sin rett til å komme med innsigelser.
Saksøktes påstand
Innledningsvis bemerkes at vilkårene i tvisteloven § 10-1 annet ledd bokstav a) er tilstede og at saken behandles etter reglene for småkravsprosess.
I småkravsaker gjelder særskilte regler med hensyn til hvilket krav som stilles til dommens utforming og innhold. Ifølge tvisteloven § 10-4 fjerde ledd skal dommen kort forklare hva saken gjelder, gjengi partenes påstander og påstandsgrunnlag, samt redegjøre for de momenter som retten har lagt avgjørende vekt på. Det er i bestemmelsens andre punktum presisert at tvisteloven § 19-6 fjerde og femte ledd ikke gjelder.
Avtale om malearbeidene er inngått mellom A som forbruker og Malermester Rune Stende AS som profesjonell part, og håndverkertjenesteloven kommer dermed til anvendelse, jf. lovens § 1.
Sakens overordnede tvistetema er hvorvidt A er forpliktet til å betale oversendte fakturaer etter at han engasjerte Malermester Rune Stende AS til malearbeider i sin nyoppførte bolig. Retten vil i det videre først ta for seg faktura 100455, og deretter faktura 100780.
Retten har kommet til at A ikke har reklamert i tide, og dermed tapt sin rett til å gjøre gjeldene mangler ved arbeidet. Det er dermed ikke nødvendig for retten å ta stilling til hvorvidt det foreligger mangler med tjenesten.
Det følger av hvtjl. § 22 første ledd at en forbruker taper sin rett til å gjøre gjeldene en mangel dersom «tjenesteyteren ikke blir underrettet om at mangelen påberopes innen rimelig tid etter at forbrukeren oppdaget eller burde ha oppdaget mangelen».
Det følger av både lovens ordlyd og forarbeider at det ikke stilles like strenge krav som i eksempelvis kjøpsloven eller avhendingsloven, og at det kun er en nøytral reklamasjon som kreves. Det er imidlertid ikke nok at forbrukeren kun klager på tjenesten, det må i en viss grad konkretiseres hvilke forhold som påklages, jf. LF-2003-1984, hvor lagmannsretten ikke godtok et brev om at et gulvvarmeanlegg med varmepumpe ikke kunne anses å være ferdigstilt og overlevert som en reklamasjon i lovens forstand. Hva gjelder fristens lengde antas det i Rt-2010-103 avsnitt 22 at en minstetid på to måneder også kan anses å gjelde ved forbrukeravtaler, men at reklamasjonstid på tre måneder vil være i ytterkant.
Stendes arbeider var ferdigstilt 19. mars 2020 med påfølgende faktura datert 26. mars 2020. Retten finner det ikke tvilsomt at de nå påberope forhold var synlige allerede på dette tidspunktet, og at reklamasjonsfristen således begynte å løpe fra ferdigstillelse.
Den 28. april 2020 sendte A epost med spørsmål om ferdigbefaring og at «det er noe utbedring som må gjøres samt at vi har noe tilleggsarbeid». Etter A oppfølgningsepost med forslag til befaringsdato var det ikke korrespondanse mellom partene før ved forliksrådets behandling. Det var først ved A tilsvar til forliksrådet den 15. juni 2022 at A konkretiserte nærmere hva han mente var mangelfullt ved Stendes arbeid.
Det er ikke tvilsomt at en reklamasjon 28. april 2020 er tidsnok, samt at en reklamasjon i juni 2022 ikke er det. Spørsmålet er dermed om A epost av 28. april er å anse som en nøytral reklamasjon etter hvtjl. § 22.
Retten finner det klart at denne eposten ikke tilfredsstiller kravene til en nøytral reklamasjon. Det er ikke presisert at det gjøres gjeldene en mangel, hva A mener må utbedres eller omfanget av dette. Slik retten ser det ga ikke e-posten Stende noen reell indikasjon om at det ville påberopes mangler ved tjenesten. Retten kan ikke se at A forespørsel om ferdigbefaring endrer dette. I eposten fremsettes det ikke noe krav om ferdigbefaring, det stilles kun spørsmål om dette skal gjennomføres. Dersom A på dette tidspunktet mente å reklamere på arbeidene, måtte han, uavhengig av Stendes manglende svar, på nytt tatt kontakt og konkretisert dette ovenfor Stende.
Retten bemerker at en orientering til inkassoselskapet om at fakturaene er bestridt ikke kan anses som en reklamasjon, og at disse uansett er sendt etter at reklamasjonsfristen utløp.
Videre finner ikke retten at Stende har tapt sin rett til å fremsette reklamasjonsinnsigelser verken grunnet realitetsdrøftelser eller det faktum at innsigelsen først ble fremmet for tingretten.
Verken i kontraktlovgivningen eller i rettspraksis opereres det med alminnelig plikt til å innen en viss tid gi melding om at reklamasjon er for sent fremsatt. Det er imidlertid åpnet for at en kan tape retten til å gjøre for sen reklamasjon gjeldene dersom en har inngitt seg på realitetsdrøftelser eller ved at en har ventet urimelig lenge med å gjøre reklamasjons-innsigelsen gjeldene. Sistnevnte er et utspring av det ulovfestede passivitetsprinsippet. Slik retten ser det er det mest hensiktsmessig å foreta en helhetsvurdering i hver enkelt sak, hvor både realitetsdrøftelser og passivitet vurderes samlet, jf. HR-2018-383-A og Erik Monsen, Jussens Venner 2010 s. 147-203, med videre henvisninger. I avsnitt 56 i nevnte dom​1 fra Høyesterett er vurderingstemaet formulert på følgende måte:
«(...) vil det stå sentralt om prosjekteringssiden gjennom sin opptreden og mulige passivitet ga byggherren rimelig grunn til å tro at reklamasjonsinnsigelsen ikke ville bli gjort gjeldende. Dette vil blant annet bero på hvorvidt prosjekteringssiden hadde en særlig oppfordring til å gjøre innsigelsen gjeldende på et tidligere tidspunkt, og på hvorvidt byggherren hadde et særlig behov for å innrette seg på at reklamasjonsinnsigelsen ikke ville bli påberopt. Helhetsvurderingen må skje i lys av de forventinger til gjensidig lojalitet som følger av avtaleforholdet mellom partene.»
Cellectia AS tok på vegne at Stende ut forliksklage som følge av manglende betaling av to fakturaer. Først i A tilsvar til forliksrådet den 17.06.2022 ble det redegjort for forhold han mente innebar en mangel. Første gang det ble anført at det var reklamert for sent var i tilsvar til tingretten den 02.11.2022. I mellomtiden hadde Stende i epost til A gitt utrykk for at dersom det forelå feil, ville Stende kunne rette opp i dette. Stende var følgelig ikke på dette tidspunktet av den oppfatning at det var dokumentert feil ved deres arbeid.
Saken for forliksrådet omhandlet i utgangspunktet ikke mangelinnsigelse, og Stende fikk medhold i at A måtte betale fakturaene. Frem til inngivelse av tilsvar var det således ingen grunn for Stende til å påberope for sen reklamasjon. Retten kan derfor ikke se at det har gått urimelig lang tid før dette ble påberopte fra Stende. Videre finner ikke retten at eposten fra Stende den 12.10.22 kan anses som en realitetsdrøftelse som kunne gi A grunn til å tro at reklamasjonsinnsigelser ikke ville bli gjort gjeldene. Eposten ble sendt etter at det forelå dom fra forliksrådet, og før det var tatt ut stevning. Stende hadde dermed på det tidspunktet et pengekrav mot A, men ga likevel utrykk for at dersom det var feil, noe han ikke anså dokumentert, så skulle de utbedre dette. Dette kan vanskelig forstås som at Stende ikke ville gjøre reklamasjonsinnsigelser gjeldene ved eventuell videre rettslig behandling.
Alt i alt finner retten at A har tapt sin rett til å gjøre mangelskravet gjeldene, og han er således pliktig å betale faktura 100455 med forsinkelsesrenter.
Det følger av hvtjl. § 36 tredje ledd at en forbruker som har mottatt en regning blir bundet av den oppførte prisen dersom han ikke «innen rimelig tid» gir beskjed om at prisen ikke godtas. Unntak fra dette gjelder der lavere pris er avtalt eller den oppførte prisen er urimelig.
Fakturaen ble oversendt A den 08.03.2021. Det er dokumentert for retten at den ble sendt til den epostadressen A har benyttet i all annen korrespondanse med Stende både før og etter dette tidspunktet. Retten bemerker at A først ved rettsmøte i tingretten anførte at denne aldri var mottatt, noe som er påfallende når han gjentatte ganger har mottatt purringer og saken har vært behandlet i forliksrådet. A kan følgelig ikke høres med at han aldri mottok denne fakturaen før han fikk purring på den.
Først den 11.01.2022 sendte A melding om at fakturaen var bestridt. Dette ble vel og merke sendt til inkassoselskapet, og ikke til Stende, men retten finner ikke grunn til å gå nærmere inn på betydningen av dette, all den tid ti måneder ikke kan anses som «innen rimelig tid».
A er således bundet av fakturaen så fremt den ikke er urimelig eller det er avtalt en annen pris.
Det er ikke grunnlag for å konkludere med at fakturaen er urimelig. Hva gjelder det avtalte ble det oversendt tilbud fra Stende på totalt 185 000 inkl. mva., i tillegg til «generelle poster» avregnet per stykk/løpemeter. Denne prisen skulle inkludere all forbruk av nødvendig materiell og utstyr.
Det er ikke tvilsomt at faktura 100780 er et pristillegg etter hvtjl. § 33. Etter denne bestemmelsens bokstav a kan håndverkeren kreve pristillegg for tilleggsarbeid etter § 9. Etter § 9 er det et krav, med noen forbehold jf. andre og tredje ledd, om at forbrukeren kontaktes før utføringen av tilleggsarbeidet. I tillegg kan det etter § 33 bokstav b kreves pristillegg for ekstra materiale og arbeid som skyldes uforutsette forhold på forbrukerens side.
Uavhengig om faktura 100780 gjelder tilleggsarbeider etter § 33 bokstav a eller pristillegg etter bokstav b, så gjelder det et pristillegg som faller utenfor det prisoverslaget som ble oversendt fra Stende 08.03.2021. Unntaket i § 36 tredje ledd siste setningen kommer følgelig ikke til anvendelse. Dermed er A bundet av prisen på fakturaen ettersom han ikke ga beskjed innen rimelig tid om at den ikke ble godtatt.
A har verken har reklamert tidsnok eller fremmet innsigelser til fakturaen innen rimelig tid. Han er dermed pliktig å betale begge fakturaene med forsinkelsesrente fra forfall og til betaling skjer. Forsinkelsesrente løper fra 05.04.2020 for faktura 100455, og fra 18.03.2021 for faktura 100780. Videre har Stende krav på å få erstattet fordringshaverens nødvendige kostnader ved utenrettslig inndriving, jf. inkassoloven § 17, med forsinkelsesrente fra 11.05.2022.
Det innebærer også at Stende blir å frifinne for krav om utbedring som følge av at det er reklamert for sent.
Malermester Rune Stende AS har fått medhold fullt ut, og har i utgangspunktet rett til å få dekket sine sakskostnader, jf. tvisteloven § 20-2 første ledd, med de begrensninger som følger av tvisteloven § 10-5. Retten kan ikke se at det foreligger tungtveiende grunner som gjør det rimelig å gjøre helt eller delvis unntak fra utgangspunktet, jf. § 20-2 tredje ledd.
Advokat Nordengen har inngitt sakskostnadsoppgave på totalt kr 43 021 hvorav kr 4 393 er utgifter til sakkyndig vitne og kr 38 628 er kostnader til rettshjelp. Saksøker hadde ingen innvendinger til kostnadsoppgaven.
Kravet er imidlertid under den forutsetning at tvistesummen er kr 193 140,67. Retten er ikke enig i at det er dette som kan anses som tvistesummen. For det første skal ikke påløpte renter, kr 123,82 og kr 22 297,10, anses som en del av tvistesummens størrelse, jf. tvl. § 17-3 annet ledd. Det samme gjelder for rettsgebyr for forliksrådet, som er å anse som sakskostnader som kan kreves etter tvl. § 10-5 bokstav b. Hva gjelder kostnader for skriving av begjæring/klage på kr 611 må også dette anses som sakskostnader. Fratrukket disse postene utgjør tvistesummen kr 168 764, og det kan dermed kun kreves kr 33 753 for kostnader til rettshjelp, jf. tvl. § 10-5.
I tillegg har saksøkte krav på å få dekket rettsgebyr og sakskostnader for forliksrådet. Dette er i påstanden innbakt i det totale kravet som kreves dekket, men skilles ut i rettens slutning.
Sakskostnadskrav som tilkjennes blir dermed kr 33 753 for rettshjelp og kr 4 393 for utgifter til sakkyndig, i tillegg til sakskostnader og rettsgebyr for forliksrådet. Kostnadene er innenfor de begrensninger tvl. § 10-5 oppstiller og kravet fremstår som rimelig og nødvendig jf. tvl. § 20-5.
Dommen er ikke avsagt innen lovens frist. Grunnen er stor arbeidsmengde.
DOMSSLUTNING
Innledningsvis bemerkes at vilkårene i tvisteloven § 10-1 annet ledd bokstav a) er tilstede og at saken behandles etter reglene for småkravsprosess.
I småkravsaker gjelder særskilte regler med hensyn til hvilket krav som stilles til dommens utforming og innhold. Ifølge tvisteloven § 10-4 fjerde ledd skal dommen kort forklare hva saken gjelder, gjengi partenes påstander og påstandsgrunnlag, samt redegjøre for de momenter som retten har lagt avgjørende vekt på. Det er i bestemmelsens andre punktum presisert at tvisteloven § 19-6 fjerde og femte ledd ikke gjelder.
Avtale om malearbeidene er inngått mellom A som forbruker og Malermester Rune Stende AS som profesjonell part, og håndverkertjenesteloven kommer dermed til anvendelse, jf. lovens § 1.
Sakens overordnede tvistetema er hvorvidt A er forpliktet til å betale oversendte fakturaer etter at han engasjerte Malermester Rune Stende AS til malearbeider i sin nyoppførte bolig. Retten vil i det videre først ta for seg faktura 100455, og deretter faktura 100780.
Retten har kommet til at A ikke har reklamert i tide, og dermed tapt sin rett til å gjøre gjeldene mangler ved arbeidet. Det er dermed ikke nødvendig for retten å ta stilling til hvorvidt det foreligger mangler med tjenesten.
Det følger av hvtjl. § 22 første ledd at en forbruker taper sin rett til å gjøre gjeldene en mangel dersom «tjenesteyteren ikke blir underrettet om at mangelen påberopes innen rimelig tid etter at forbrukeren oppdaget eller burde ha oppdaget mangelen».
Det følger av både lovens ordlyd og forarbeider at det ikke stilles like strenge krav som i eksempelvis kjøpsloven eller avhendingsloven, og at det kun er en nøytral reklamasjon som kreves. Det er imidlertid ikke nok at forbrukeren kun klager på tjenesten, det må i en viss grad konkretiseres hvilke forhold som påklages, jf. LF-2003-1984, hvor lagmannsretten ikke godtok et brev om at et gulvvarmeanlegg med varmepumpe ikke kunne anses å være ferdigstilt og overlevert som en reklamasjon i lovens forstand. Hva gjelder fristens lengde antas det i Rt-2010-103 avsnitt 22 at en minstetid på to måneder også kan anses å gjelde ved forbrukeravtaler, men at reklamasjonstid på tre måneder vil være i ytterkant.
Stendes arbeider var ferdigstilt 19. mars 2020 med påfølgende faktura datert 26. mars 2020. Retten finner det ikke tvilsomt at de nå påberope forhold var synlige allerede på dette tidspunktet, og at reklamasjonsfristen således begynte å løpe fra ferdigstillelse.
Den 28. april 2020 sendte A epost med spørsmål om ferdigbefaring og at «det er noe utbedring som må gjøres samt at vi har noe tilleggsarbeid». Etter A oppfølgningsepost med forslag til befaringsdato var det ikke korrespondanse mellom partene før ved forliksrådets behandling. Det var først ved A tilsvar til forliksrådet den 15. juni 2022 at A konkretiserte nærmere hva han mente var mangelfullt ved Stendes arbeid.
Det er ikke tvilsomt at en reklamasjon 28. april 2020 er tidsnok, samt at en reklamasjon i juni 2022 ikke er det. Spørsmålet er dermed om A epost av 28. april er å anse som en nøytral reklamasjon etter hvtjl. § 22.
Retten finner det klart at denne eposten ikke tilfredsstiller kravene til en nøytral reklamasjon. Det er ikke presisert at det gjøres gjeldene en mangel, hva A mener må utbedres eller omfanget av dette. Slik retten ser det ga ikke e-posten Stende noen reell indikasjon om at det ville påberopes mangler ved tjenesten. Retten kan ikke se at A forespørsel om ferdigbefaring endrer dette. I eposten fremsettes det ikke noe krav om ferdigbefaring, det stilles kun spørsmål om dette skal gjennomføres. Dersom A på dette tidspunktet mente å reklamere på arbeidene, måtte han, uavhengig av Stendes manglende svar, på nytt tatt kontakt og konkretisert dette ovenfor Stende.
Retten bemerker at en orientering til inkassoselskapet om at fakturaene er bestridt ikke kan anses som en reklamasjon, og at disse uansett er sendt etter at reklamasjonsfristen utløp.
Videre finner ikke retten at Stende har tapt sin rett til å fremsette reklamasjonsinnsigelser verken grunnet realitetsdrøftelser eller det faktum at innsigelsen først ble fremmet for tingretten.
Verken i kontraktlovgivningen eller i rettspraksis opereres det med alminnelig plikt til å innen en viss tid gi melding om at reklamasjon er for sent fremsatt. Det er imidlertid åpnet for at en kan tape retten til å gjøre for sen reklamasjon gjeldene dersom en har inngitt seg på realitetsdrøftelser eller ved at en har ventet urimelig lenge med å gjøre reklamasjons-innsigelsen gjeldene. Sistnevnte er et utspring av det ulovfestede passivitetsprinsippet. Slik retten ser det er det mest hensiktsmessig å foreta en helhetsvurdering i hver enkelt sak, hvor både realitetsdrøftelser og passivitet vurderes samlet, jf. HR-2018-383-A og Erik Monsen, Jussens Venner 2010 s. 147-203, med videre henvisninger. I avsnitt 56 i nevnte dom​1 fra Høyesterett er vurderingstemaet formulert på følgende måte:
«(...) vil det stå sentralt om prosjekteringssiden gjennom sin opptreden og mulige passivitet ga byggherren rimelig grunn til å tro at reklamasjonsinnsigelsen ikke ville bli gjort gjeldende. Dette vil blant annet bero på hvorvidt prosjekteringssiden hadde en særlig oppfordring til å gjøre innsigelsen gjeldende på et tidligere tidspunkt, og på hvorvidt byggherren hadde et særlig behov for å innrette seg på at reklamasjonsinnsigelsen ikke ville bli påberopt. Helhetsvurderingen må skje i lys av de forventinger til gjensidig lojalitet som følger av avtaleforholdet mellom partene.»
Cellectia AS tok på vegne at Stende ut forliksklage som følge av manglende betaling av to fakturaer. Først i A tilsvar til forliksrådet den 17.06.2022 ble det redegjort for forhold han mente innebar en mangel. Første gang det ble anført at det var reklamert for sent var i tilsvar til tingretten den 02.11.2022. I mellomtiden hadde Stende i epost til A gitt utrykk for at dersom det forelå feil, ville Stende kunne rette opp i dette. Stende var følgelig ikke på dette tidspunktet av den oppfatning at det var dokumentert feil ved deres arbeid.
Saken for forliksrådet omhandlet i utgangspunktet ikke mangelinnsigelse, og Stende fikk medhold i at A måtte betale fakturaene. Frem til inngivelse av tilsvar var det således ingen grunn for Stende til å påberope for sen reklamasjon. Retten kan derfor ikke se at det har gått urimelig lang tid før dette ble påberopte fra Stende. Videre finner ikke retten at eposten fra Stende den 12.10.22 kan anses som en realitetsdrøftelse som kunne gi A grunn til å tro at reklamasjonsinnsigelser ikke ville bli gjort gjeldene. Eposten ble sendt etter at det forelå dom fra forliksrådet, og før det var tatt ut stevning. Stende hadde dermed på det tidspunktet et pengekrav mot A, men ga likevel utrykk for at dersom det var feil, noe han ikke anså dokumentert, så skulle de utbedre dette. Dette kan vanskelig forstås som at Stende ikke ville gjøre reklamasjonsinnsigelser gjeldene ved eventuell videre rettslig behandling.
Alt i alt finner retten at A har tapt sin rett til å gjøre mangelskravet gjeldene, og han er således pliktig å betale faktura 100455 med forsinkelsesrenter.
Det følger av hvtjl. § 36 tredje ledd at en forbruker som har mottatt en regning blir bundet av den oppførte prisen dersom han ikke «innen rimelig tid» gir beskjed om at prisen ikke godtas. Unntak fra dette gjelder der lavere pris er avtalt eller den oppførte prisen er urimelig.
Fakturaen ble oversendt A den 08.03.2021. Det er dokumentert for retten at den ble sendt til den epostadressen A har benyttet i all annen korrespondanse med Stende både før og etter dette tidspunktet. Retten bemerker at A først ved rettsmøte i tingretten anførte at denne aldri var mottatt, noe som er påfallende når han gjentatte ganger har mottatt purringer og saken har vært behandlet i forliksrådet. A kan følgelig ikke høres med at han aldri mottok denne fakturaen før han fikk purring på den.
Først den 11.01.2022 sendte A melding om at fakturaen var bestridt. Dette ble vel og merke sendt til inkassoselskapet, og ikke til Stende, men retten finner ikke grunn til å gå nærmere inn på betydningen av dette, all den tid ti måneder ikke kan anses som «innen rimelig tid».
A er således bundet av fakturaen så fremt den ikke er urimelig eller det er avtalt en annen pris.
Det er ikke grunnlag for å konkludere med at fakturaen er urimelig. Hva gjelder det avtalte ble det oversendt tilbud fra Stende på totalt 185 000 inkl. mva., i tillegg til «generelle poster» avregnet per stykk/løpemeter. Denne prisen skulle inkludere all forbruk av nødvendig materiell og utstyr.
Det er ikke tvilsomt at faktura 100780 er et pristillegg etter hvtjl. § 33. Etter denne bestemmelsens bokstav a kan håndverkeren kreve pristillegg for tilleggsarbeid etter § 9. Etter § 9 er det et krav, med noen forbehold jf. andre og tredje ledd, om at forbrukeren kontaktes før utføringen av tilleggsarbeidet. I tillegg kan det etter § 33 bokstav b kreves pristillegg for ekstra materiale og arbeid som skyldes uforutsette forhold på forbrukerens side.
Uavhengig om faktura 100780 gjelder tilleggsarbeider etter § 33 bokstav a eller pristillegg etter bokstav b, så gjelder det et pristillegg som faller utenfor det prisoverslaget som ble oversendt fra Stende 08.03.2021. Unntaket i § 36 tredje ledd siste setningen kommer følgelig ikke til anvendelse. Dermed er A bundet av prisen på fakturaen ettersom han ikke ga beskjed innen rimelig tid om at den ikke ble godtatt.
A har verken har reklamert tidsnok eller fremmet innsigelser til fakturaen innen rimelig tid. Han er dermed pliktig å betale begge fakturaene med forsinkelsesrente fra forfall og til betaling skjer. Forsinkelsesrente løper fra 05.04.2020 for faktura 100455, og fra 18.03.2021 for faktura 100780. Videre har Stende krav på å få erstattet fordringshaverens nødvendige kostnader ved utenrettslig inndriving, jf. inkassoloven § 17, med forsinkelsesrente fra 11.05.2022.
Det innebærer også at Stende blir å frifinne for krav om utbedring som følge av at det er reklamert for sent.
Malermester Rune Stende AS har fått medhold fullt ut, og har i utgangspunktet rett til å få dekket sine sakskostnader, jf. tvisteloven § 20-2 første ledd, med de begrensninger som følger av tvisteloven § 10-5. Retten kan ikke se at det foreligger tungtveiende grunner som gjør det rimelig å gjøre helt eller delvis unntak fra utgangspunktet, jf. § 20-2 tredje ledd.
Advokat Nordengen har inngitt sakskostnadsoppgave på totalt kr 43 021 hvorav kr 4 393 er utgifter til sakkyndig vitne og kr 38 628 er kostnader til rettshjelp. Saksøker hadde ingen innvendinger til kostnadsoppgaven.
Kravet er imidlertid under den forutsetning at tvistesummen er kr 193 140,67. Retten er ikke enig i at det er dette som kan anses som tvistesummen. For det første skal ikke påløpte renter, kr 123,82 og kr 22 297,10, anses som en del av tvistesummens størrelse, jf. tvl. § 17-3 annet ledd. Det samme gjelder for rettsgebyr for forliksrådet, som er å anse som sakskostnader som kan kreves etter tvl. § 10-5 bokstav b. Hva gjelder kostnader for skriving av begjæring/klage på kr 611 må også dette anses som sakskostnader. Fratrukket disse postene utgjør tvistesummen kr 168 764, og det kan dermed kun kreves kr 33 753 for kostnader til rettshjelp, jf. tvl. § 10-5.
I tillegg har saksøkte krav på å få dekket rettsgebyr og sakskostnader for forliksrådet. Dette er i påstanden innbakt i det totale kravet som kreves dekket, men skilles ut i rettens slutning.
Sakskostnadskrav som tilkjennes blir dermed kr 33 753 for rettshjelp og kr 4 393 for utgifter til sakkyndig, i tillegg til sakskostnader og rettsgebyr for forliksrådet. Kostnadene er innenfor de begrensninger tvl. § 10-5 oppstiller og kravet fremstår som rimelig og nødvendig jf. tvl. § 20-5.
Dommen er ikke avsagt innen lovens frist. Grunnen er stor arbeidsmengde.
DOMSSLUTNING