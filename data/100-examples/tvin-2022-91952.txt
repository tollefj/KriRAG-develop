Påtalemyndigheten har påstått inndragning av de fire enhetene hvor det ble funnet overgrepsmateriale. Disse enhetene har vært brukt til en straffbar handling, og retten mener at inndragning er påkrevd av hensyn til en effektiv håndheving av straffebudet og at inndragning er forholdsmessig. Retten finner at vilkårene for inndragning er oppfylt, jf. straffeloven § 69 første ledd bokstav c, jf. § 75 første ledd, og at inndragning skal skje.
Tiltalte er dømt i en straffesak, og skal etter hovedregelen betale sakskostnadene. Som aktor mener retten at sakens karakter og alvorlighet, tilsier at denne saken ikke kunne gått som tilståelsessak selv om tiltalte har avgitt en uforbeholden tilståelse. Tiltalte dømmes derfor til å betale sakskostnader til det offentlige på 3 000 – tretusen – kroner i tråd med hovedregelen.
Dommen er enstemmig.
DOMSSLUTNING
Tiltalen gjelder besittelse av fremstilling av seksuelle overgrep mot barn eller fremstilling av seksualiserte barn.
Saken ble først kjent for politiet i mars 2021, da Økokrim sendte melding til politiet om en overføring via kryptovaluta til en nettadresse som omsatte overgrepsmaterialet. Overføringen hadde skjedd via Bitcoins og var blitt utført av tiltalte som ble identifisert via bankID. På bakgrunn av meldingen iverksatte politiet etterforskning. 5. mai 2021 gjennomførte politiet ransaking hjemme hos tiltalte hvor det ble tatt beslag i flere databærere. Tiltalte ble pågrepet av politiet, avhørt og løslatt samme dag etter å ha avgitt passord til de beslaglagte enhetene samt avgitt en uforbeholden tilståelses under avhøret.
Retten er etter bevisførselen i retten overbevist om at tiltalte i perioden oktober 2015 til 5. mai 2021 fra flere datamaskiner på sin bopel i [adresse] lastet ned og oppbevarte bilder og videoer av seksuelle overgrep mot barn. Til sammen er det tale om minst 9945 unike bilder og 541 unike videoer med en samlet spilletid på 62 timer.
Retten har i sin bevisvurdering lagt avgjørende vekt på tiltaltes forklaring og uforbeholdne tilståelse i retten. Tiltalte har lagt alle kortene på bordet, og gitt en detaljert forklaring av det straffbare forholdet. Tiltalte forklarte at han i perioden 2015-2021 jevnlig lastet ned overgrepsfiler av barn hjemme fra sin bopel. I den første tiden fant han slike filer på det åpne nettet, deretter på det mørket nettet, ved bruk av «Tor» nettleser. En slik nettleser tilbyr anonymitet og sterk operasjonssikkerhet, og det mørke nettet er kjent for utveksling av overgrepsmaterialet. Tiltalte brukte i tillegg onion-linker til innloggingssidene som knyttes til overgrepsmateriale.
Tiltalte har alltid hatt interesse for kvinner i alle aldre og ønsket å finne mest mulig informasjon om dem, herunder også mindreårige. Han husker ikke når han fikk denne interessen, men i hvert fall fra år 2015. Han erkjenner at han blant annet har søkt på trusebilder, penetrering av barn og voksne som har seksuell omgang med barn. Dette kunne skje fra flere ganger i måneder til et par ganger i året. På det mørke nettet fikk han ikke lastet ned enkle bilder og måtte laste ned pakker med bilder som han senere åpnet på sin pc. Han sorterte bildene og videoene i ulike mapper, deriblant de han likte i en egen mappe som han gikk tilbake til og så på ved flere anledninger. Tiltalte har i retten forklart at han skammer seg over denne interessen og han på gjerningstidspunktet ikke klarte å skille mellom rett og galt, noe han gjør i dag.
Tiltaltes forklaring og uforbeholdne tilståelse underbygges av det omfattende bilde- og filmmaterialet som politiet fant på tiltaltes databærere hjemme hos ham, og som det er tatt beslag i. Politiet tok beslag i til sammen 16 enheter på tiltaltes bopel, og det ble funnet ulovlig materiale på fire av disse. Vitnet, politietterforsker N1, avga forklaring i retten og viste til politiets omfattende beslag. Hun forklarte om omfanget og karakteren av overgrepsmaterialet som ble funnet på tiltaltes databærere.
Det ble totalt funnet 14 045(10 486 visuelt unike) mediefiler som er kategorisert som «Ulovlig». Av disse var det 565 (541 visuelt unike) videoer med en spilletid på ca. 62 timer. og 13 480 (9945 visuelt unike) bilder. Filene ble funnet på beslag D-1, D-13, D-14 og D-15.
Bildene kategorisert som ulovlige er beskrevet slik i politiets beslagsrapporter:
Ca. 1000 bilder viser grove overgrep (penetrering, oralsex, masturbering og voldsom eksponering av kjønnsorgan). Resterende bilder viser barn som poserer lettkledd eller naken.
Bildene viser unge jenter og gutter i alderen 3-17 år. De groveste overgrepene viser de yngste i aldersspennet 3-8 år.
Videoene kategorisert som ulovlige er beskrevet slik i politiets beslagsrapporter:
Under hovedforhandlingen er utdrag av materialet fremvist. Retten konstaterer at materialet framstår svært grovt. Basert på det som er dokumentert i hovedforhandlingen sammenholdt med forklaringene fra politivitne N1, legger retten til grunn at bilder og videoer viser barn i et aldersspenn fra omkring 3 år til 16-17 år. Materialet viser reelle overgrep begått av voksne hvor barn, herunder anale og orale samleier, penetrasjon med penis og fingre, barn som er bundet, utsatt for pisking og hvor det og er involvert dyr. Videre vises handlinger av barn utført på voksne som tilsvarer voldtekt.
Retten er ikke i tvil om at det dokumenterte materialet, både videoer og bilder, objektivt rammes av straffeloven § 311 første ledd, jf. andre ledd, jf. eksempelvis Ot.prp.nr.22 (2008–2009) punkt 7.20.1
Tiltalte har etter dette forholdt seg som beskrevet i tiltalen, og gjerningsbeskrivelsen i straffebudet er utvilsomt oppfylt.
Retten er videre sikker på at tiltalte bevisst og planmessig lastet ned det omfattende overgrepsmaterialet. Skyldkravet er dermed også oppfylt. Retten viser til tiltaltes forklaring hvor han sa at han bevisst oppsøkte dette materialet og lastet det ned.
Tiltalte skal etter dette dømmes i henhold til tiltalen.
StraffutmålingI den grunnleggende avgjørelsen om fremstilling av seksuelle overgrep mot barn i Rt-2002-1187 heter det på side 1191 om straffverdigheten av dette:
Pornografiske bilder av barn vil i praksis være produkt av overgrep mot barna, ikke sjelden også gjentatte overgrep over tid (...). Befatning med barnepornografi innebærer en utnyttelse av dette. Slik befatning som direkte eller indirekte leder til produksjon av nye bilder mv. er det derfor grunn til å slå strengt ned på i tråd med de allmenne synspunkter om behovet for styrket vern av barn som er fremhevet av lovgiver (...) At profittbasert befatning med barnepornografi kan føre til produksjon av nytt materiale og derved nye overgrep, kan etter det opplyste ikke være tvilsomt. Det må også antas å være en sammenheng når det gjelder spredning av nytt materiale generelt sett, antagelig likeså ved virksomhet som består i å bytte bilder, som etter det opplyste er utbredt. Når det gjelder ren besittelse av barnepornografiske bilder, viser jeg til at begrunnelsen for å innføre forbudet mot besittelse nettopp var at det ville kunne føre til at flere barn kunne bli forskånet for det misbruket som finner sted som følge av produksjon, jf. Ot.prp.nr.20 (1991–1992) side 59 og Innst.O.nr.54 (1991–1992) side 10. Etter mitt syn må det legges til grunn at det er en viss sammenheng også ved etterspørsel av materiale som det ikke betales for, selv om sammenhengen er klarere ved betaling.
De relevante momentene ved fastleggelse av straffenivået ble oppsummert i Rt-2007-422 avsnitt 12:
Når det gjelder straffenivået ved besittelse av barnepornografi, vil dette bero på flere momenter der særlig mengden av stoff, grovheten i skildringene, barnas alder, varigheten av besittelsen og eventuell videreformidling av stoffet til andre vil ha betydning.
I nyere praksis er straffenivået skjerpet i tråd med uttalelser i forarbeider til ny og gammel straffelov, jf. Rt-2013-950 avsnitt 32, hvor følgende fremgår:
I tilknytning til arbeidet med ny straffelov uttalte departementet at det på enkelte områder er ønskelig med en skjerpet straff, herunder ved befatning med barnepornografi, jf. Ot.prp.nr.90 (2003–2004) Om lov om straff side 125. Uttalelsen fikk tilslutning i Innst.O.nr.72 (2004–2005) side 26. Også i Ot.prp.nr.8 (2007–2008) side 24 uttalte departementet at det blant annet ved seksualiserte skildringer av barn er ønskelig med en skjerpet straff. Straffenivået for overgrepsskildringer er imidlertid ikke nevnt i Ot.prp.nr.22 (2008–2009), der bestemmelsen i § 204a foreslås videreført med mindre endringer. I forbindelse med endringer i straffeloven 1902 som blant annet skjerper straffen for seksuallovbrudd, gjør departementet rede for vurderinger om skjerpet straff som ble foretatt i forbindelse med ny straffelov, og det vises til ønsket om å skjerpe straffen blant annet for seksualiserte skildringer av barn, jf. Prop. 97 L [2009-2010] side 8.
Jeg oppfatter disse uttalelsene dithen at lovgivers intensjon er at straffenivået ved befatning med barnepornografi bør heves.
Ved den nærmere fastleggelsen av straffenivået har retten funnet veiledning i flere avgjørelser som anses å ha overføringsverdi til vår sak.
HR-2017-1282-A gjaldt 590 unike bilder og 145 unike filmer som viste overgrep mot barn og fremstilling som seksualiserer barn. Domfelte hadde chattet og videreformidlet materialet, uten at han ble ansett for å ha hatt en sentral rolle i organisert spredning. Førstvoterende uttalte at straffen for tiltaltes befatning med overgrepsmateriale lå på fengsel i opp mot ett år og seks måneder (avsnitt 71). Tidligere domfellelse for tilsvarende forhold ble tillagt vesentlig vekt i skjerpende retning.
I HR-2019-608-A ble straffenivået for tilegnelse av 500 overgrepsbilder, hvorav 38 ble lastet ned til datamaskinen, angitt til fengsel i seks måneder (avsnitt 27 til 29). Bildene var av «svært grov» karakter, og den domfeltes aktivitet hadde pågått i mer enn tre år. Vår sak er helt klart mer alvorlig både i omfang, karakter og periode.
For øvrig vises det til LB-2017-140769 hvor straffenivået angitt til fengsel i rundt åtte til ni måneder. Saken gjaldt besittelse i en periode på fem år av 40 DVD-er inneholdende 92 filmer av en samlet varighet på 50 timer. Filmene inneholdt grove overgrep mot barn ned i seks-syv års alder.
I LB-2020-135957 ble straffenivået angitt til fengsel i ett år for besittelse av 7500 bilder, der riktignok noe over halvparten var tegnet/animert. Det var grove bilder, blant annet overgrepsbilder av barn ned til spedbarnsalder, og blant de animerte bildene var det bilder som hadde preg av tortur.
I LB-2020-130483 ble utgangspunktet for straffutmålingen angitt til fengsel i ett og et halvt år. Her var det tale om besittelse av 3019 bilder og 4865 unike videoer, der filmene var av rundt 200 timers varighet. Materialet inneholdt grove overgrep av til dels voldelig karakter, men var ikke spredt videre. Varigheten av oppbevaringen var rundt to år. Øvrige momenter, som barnas alder og grovheten i materialet, trakk i skjerpende retning.
I vår sak tilsier omfanget av overgrepsmaterialet, i kombinasjon med innholdets svært grove karakter og den relativt lange oppbevaringstiden, at straffenivået ligger i nivå med sistnevnte avgjørelse. Det er tale om til dels særdeles grove overgrep. Som følge av det nedlastede materialets betydelige omfang, har tiltalte bidratt til etterspørsel etter tilsvarende bilder og filmer, som er med på å danne grunnlag for nye overgrep mot barn. Det er tale om mange forskjellige barn. I tillegg til alvorligheten og grovheten i overgrepsmaterialet, som igjen gjenspeiler grusomhetene disse barna utsettes for, vil retten i skjerpende retning vektlegge at det straffbare forholdet har pågått lenge, og at tiltalte over lang tid har vist et fast og vedvarende forsett, og planmessig lastet ned grovt overgrepsmateriale av små barn. På denne måten har han opprettholdt et marked for denne typen grusomheter.
I lys av overnevnte rettspraksis er retten kommet frem til at straffenivået i utgangspunktet bør ligge på fengsel i ett år og seks måneder.
I formildende retning skal det vektlegges at tiltalte har avgitt en uforbeholden tilståelse, og han skal tilgodeses for dette, jf. straffeloven § 78 bokstav f. Retten vil peke på at tiltalte har samarbeidet godt med politiet hele veien, og lagt alle kortene på bordet. Retten vil likevel vise til etterforsker N1 forklaring om at politiet ville funnet overgrepsmaterialet uansett, selv om dette ville tatt noe mer tid. Det er dermed rettens syn at tiltalte kun kan få begrenset strafferabatt i relasjon til hans bidrag knyttet til å dele passordet til de ulike enheten med politiet. Tiltaltes uforbeholdne tilståelse har imidlertid hatt betydning for tidlig oppklaring av saken. Retten mener at fire måneders fradrag i straffen er en passelig strafferabatt i dette tilfellet.
Det skal videre i begrenset grad også vektlegges i formildende retning at saken har hatt noe liggetid hos politiet. Det vises til at politiet fikk melding om saken fra Økokrim i mars 2021 og at saken var ferdig etterforsket i oktober 2021, men at det ikke ble tatt ut tiltale før i april 2022 som følge av ressurssituasjonen i påtaleenheten. Retten bemerker at etterforskningstiden har vært nødvendig for å gjennomgå det betydelige materialet som ble beslaglagt hos tiltalte, men at den samlede saksbehandlingstiden resulterer i at det bør gis noe reduksjon i den totale straffen. Retten mener det er riktig at straffen reduseres med to måneder som følge av dette, og viser i denne sammenhengen til HR-2016-225-S.
Forsvarer har vist til LB-2018-161841 og anført at tiltaltes bør dømmes til samfunnsstraff da tiltalte har Asbergers syndrom og vil ikke mestre et opphold i fengselet. Retten er ikke enig i det, da de allmennpreventive hensynene og sakens alvorlighet gjør samfunnsstraff uaktuelt. Den nevnte avgjørelsen skiller seg fra vår sak hva gjelder sakens art og omfang og domfelte i tillegg til å ha Asbergers syndrom hadde diagnosen F 43.2 tilpasningsforstyrrelse og synes å ha hatt et klart lavere funksjonsnivå enn tiltalte i vår sak. Lagmannsretten nevner videre at samfunnsstraff i slike saker kun kan anvendes i helt spesielle tilfeller, noe retten mener ikke er tilfellet i vår sak. Tiltalte har riktignok hatt en turbulent barndom med omsorgssvikt, men er i dag i fast arbeid, har etablert et langvarig samboerforhold og eier i dag både bolig og bil som både han og samboeren betjener. Det er for retten, utover tiltaltes egen forklaring, ikke fremlagt noen medisinske opplysninger om tiltaltes fungering og som kan begrunne bruk av samfunnsstraff utover Asbergers syndrom, noe som kriminalomsorgen forventes å se hen til ved gjennomføring av soning.
Retten finner heller ikke å kunne vektlegge tiltaltes personlige forhold i særlig grad ved straffutmålingen, herunder sosial angst og tilbakeholdenhet. Det vises til Rt-2013-950 hvor Høyesterett i avsnitt 28 uttalte at personlige forhold har liten plass ved straffutmåling i denne type saker.
Retten finner etter en konkret vurdering, hvor en har sett hen til rettspraksis i sammenlignbare saker, at utgangspunktet for straffutmålingen vil være fengsel i 1 år og 6 måneder. Etter reduksjonen for tilståelse og liggetid finner retten at straffen passende kan settes til fengsel i 1 år.
Til fradrag i straffen kommer 3 dager for utholdt varetekt jf. straffeloven § 83.
Påtalemyndigheten har påstått inndragning av de fire enhetene hvor det ble funnet overgrepsmateriale. Disse enhetene har vært brukt til en straffbar handling, og retten mener at inndragning er påkrevd av hensyn til en effektiv håndheving av straffebudet og at inndragning er forholdsmessig. Retten finner at vilkårene for inndragning er oppfylt, jf. straffeloven § 69 første ledd bokstav c, jf. § 75 første ledd, og at inndragning skal skje.
Tiltalte er dømt i en straffesak, og skal etter hovedregelen betale sakskostnadene. Som aktor mener retten at sakens karakter og alvorlighet, tilsier at denne saken ikke kunne gått som tilståelsessak selv om tiltalte har avgitt en uforbeholden tilståelse. Tiltalte dømmes derfor til å betale sakskostnader til det offentlige på 3 000 – tretusen – kroner i tråd med hovedregelen.
Dommen er enstemmig.
DOMSSLUTNING