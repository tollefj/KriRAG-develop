Tiltalte er eritreisk statsborger. Han har bodd flere år i Sverige hvor han har oppholdstillatelse. Den 2. juli 2022 møtte tiltalte opp hos Politiets utlendingsenhet på Tøyen og sa han trengte hjelp til å komme seg til Sverige. Politiet fortok undersøkelser og avdekket at tiltalte hadde blitt ilagt straff for flere forhold i Sverige. Som følge av tiltaltes straffehistorikk i Sverige sendte Utlendingsdirektoratet (UDI) forhåndsvarsel om utvisning 3. juli 2022. Tiltalte innga ikke tilsvar til forhåndsvarselet. UDI fattet vedtak 4. juli 2022 der tiltalte ble utvist fra Norge med et innreiseforbud på 5 år. Begrunnelsen for utvisningen og innreiseforbudet er beskrevet slik i vedtaket:
«Grunnlag for utvisningUDI kan utvise en utlending som ikke har oppholdstillatelse, når han eller hun for mindre enn fem år siden i utlandet har sonet eller er ilagt straff eller særreaksjon for et forhold som etter norsk lov kan føre til fengselsstraff, jf. utlendingsloven § 66 første ledd bokstav b.
Vilkårene er oppfylt.
Vi viser til dom fra Stockholms tingsrätt av 12.5.2021 hvor du er dømt til fengsel i 1 måned for vold mot offentlig tjenestemann og for «våldsamt motstånd».
Videre viser vi til dom fra Stockholms tingsrätt av 3.4.2020 hvor du er gitt dagsbøterfor«våldsomt motstånd».
Til slutt viser vi til dom av Stockholms tingsrätt 5.12.2018 hvor du er gitt dagsbøter for «misshandel».
Forholdsmessighets vurderingSelv om grunnvilkårene for utvisning er oppfylt kan ikke UDI utvise dersom det etter en vurdering av forholdets alvor og utlendingens tilknytning til Norge vil være et uforholdsmessig tiltak overfor utlendingen selv eller de nærmeste familiemedlemmene, jf. utlendingsloven § 70.
Etter utlendingsloven § 3 skal loven anvendes i samsvar med internasjonale regler som Norge er bundet av når disse har til formål å styrke individets stilling. Gjennom menneskerettsloven § 2 er Den europeiske menneskerettskonvensjonen (EMK) og FNs konvensjon om barns rettigheter (barnekonvensjonen) direkte inkorporert i norsk rett. EMK artikkel 8 beskytter retten til et etablert privatliv og familieliv. UDI kan ikke gjøre inngrep i denne retten med mindre inngrepet er i samsvar med loven og er nødvendig i et demokratisk samfunn av slike hensyn som er nevnt i EMK artikkel 8 nummer 2. Norske domstoler har lagt til grunn at det som skal vurderes etter EMK artikkel 8, er omfattet av forholdsmessighetsvurderingen i utlendingsloven § 70.
UDI bemerker at EMK (jf. artikkel 8 annet ledd) og barnekonvensjon (jf. artikkel 3 og 9) ikke anses å gi et sterkere vern enn det som følger av utlendingsloven § 70.
Det straffbare forholdets alvorDu er i utlandet straffet for blant annet vold mot offentlig tjenestemann. UDI viser til at vold og trusler mot offentlige tjenestemenn er en type straffbare handlinger som er et alvorlig samfunnsproblem. Forholdet du er straffet for demonstrerer en alvorlig mangel på respekt for andre menneskers liv og helbred, samt lover og regler. Videre er vold og trusler en type forbrytelse som særlig krenker den private sfæren og som skaper utrygghet hos befolkningen og i samfunnet generelt.
Videre møtte du hos Politiets utlendingsenhet (PU) på Tøyen den 2.7.2022 og sa du trengte hjelp til å komme deg til Sverige. Du hadde glemt dine reisedokumenter i Sverige. Du oppga å ha vært i Norge i tre dager og at du ankom med tog fra Sverige, men hadde ingen billett å vise til. Du var i Norge for å besøke venner ved navn «B» «C» men visste ikke fullt navn, adresse, eller telefonnummer. Politiet kunne dermed ikke verifisere formålet ditt i Norge. Du opplyste å ha 500 kr og ingen returbillett tilbake til Sverige.
Det at du ikke er i besittelse av gyldige reisedokumenter, ikke har sannsynliggjort formålet med oppholdet i Norge, ikke er i besittelse av nok midler til oppholdet eller returbillett, er alle selvstendige grunnlag for å bortvise deg fra Norge. Dette er ikke del av utvisningsgrunnlaget, men skjerper forholdets alvor.
Allmennpreventive hensyn og hensynet til den alminnelige rettsoppfatning taler etter dette for at du utvises.
Tilknytning til NorgeDu har ingen særlig tilknytning til Norge.
UDI mener på denne bakgrunn at et vedtak om utvisning ikke vil være et uforholdsmessig tiltak overfor deg, forholdets alvor tatt i betraktning.
Innreiseforbudets lengde
Etter en konkret helhetsvurdering settes innreiseforbudet til 5 år, jf. utlendingsloven § 71 og utlendingsforskriften § 14-2. Vi viser til at dette er i tråd med fast og langvarig praksis, sett hen til forholdets alvor og din tilknytning til Norge.»
På side 3 i vedtaket ble det videre gitt følgende orientering om konsekvensene av utvisning og innreiseforbud:
«Vedtaket om utvisning og innmelding i SIS betyr at du må forlate Norge, og at det vil være forbudt å reise tilbake så lenge innreiseforbudet gjelder.
Du oppholder deg i Norge. Innreiseforbudet begynner å løpe fra du forlater Norge.
Dersom det offentlige blir påført utgifter ved å måtte uttransportere deg, må du dekke disse utgiftene selv, jf. utlendingsloven § 91.
Dersom du bryter innreiseforbudet, kan du bli straffet for dette, jf. utlendingsloven§ 108 tredje ledd bokstav e, jf. § 71 annet ledd. Strafferammen er inntil 2 års fengsel.»
Vedtaket ble forkynt for tiltalte på Trandum 4. juli 2022. Det fremgår av stempel på vedtaket at innholdet ble tolket på tigrinya for tiltalte, og at tiltalte undertegnet på at han hadde forstått vedtaket.
Vedtaket ble ikke påklaget. Vedtaket ble effektuert 5. juli 2022, og tiltalte ble da uttransportert til Sverige, jf. politiets rapport om uttransportering og sluttrapport om uttransporteringen.
Mandag 12. desember 2022 ca. kl. 20.15 observerte politibetjent Ole Kristian Furuheim at det satt en mann på en benk ved Oslo bussterminal. Mannen virket sløv og påvirket. Politiet gjennomførte en utlendingskontroll, og mannen viste seg å være tiltalte. Ved søk i politiets systemer ble det avdekket at tiltalte var utvist fra Norge med et innreiseforbud på 5 år regnet fra 5. juli 2022. Tiltalte ble pågrepet og siktet for brudd på innreiseforbudet. Det ble foretatt et politiavhør av tiltalte 20. desember 2022 hvor tiltalte ikke erkjente straffeskyld for forholdet. Tiltalte har vært varetektsfengslet siden pågripelsen. Tiltalebeslutning ble som tidligere nevnt tatt ut 9. januar 2023.
Det er et vilkår for domfellelse etter tiltalen at UDIs vedtak om utvisning og innreiseforbud er gyldig, jf. HR-2019-2400-A. Retten må dermed – som ledd i straffesaken – vurdere om vedtaket er gyldig, på samme måte som retten må vurdere om de øvrige straffbarhetsvilkårene er oppfylt.
Retten bemerker at de svenske straffedommene som UDI har vist til i vedtaket, oppfyller vilkårene i utlendingsloven § 66 første ledd bokstav b. Tiltalte var blant annet ved Stockholms tingsrätts dom av 12. mai 2021 dømt til fengsel i 1 måned for vold mot offentlig tjenestemann og for «våldsamt motstånd».
Forsvarer har påpekt at Stockholms tingsrätts dom av 12. mai 2021 gjaldt vold mot en vekter, og at dette forholdet ikke ville blitt bedømt som vold mot offentlig tjenestemann etter den norske straffeloven § 155. I følge forsvarer ville dette forholdet bare blitt bedømt som en overtredelse av den norske straffeloven § 271. Forsvarer har ikke bestridt at UDIs vedtak er gyldig, men han har anført at den påpekte forskjellen medfører at utvisningsvedtaket grenser opp til å være et uforholdsmessig tiltak, og at dette bør få betydning for straffutmålingen. Retten er ikke enig i dette.
Etter rettens vurdering er det ikke avgjørende for utvisningsgrunnlaget eller forholdsmessighetsvurderingen om det aktuelle voldsforholdet ville blitt bedømt som en overtredelse av den norske straffeloven § 271 (kroppskrenkelse) eller § 286 (vold mot særskilt utsatte yrkesgrupper) i stedet for § 155 (vold mot offentlig tjenestemann). Det vises til Retningslinje fra Utlendingsdirektoratet, RUDI-2010-24, som har til formål å gi oversikt over vilkår og praksis for utvisning, blant annet etter reglene i utlendingsloven § 66 første ledd bokstav b. Det fremgår av retningslinjen punkt 10.2.2 at overtredelse av straffeloven § 271 er et tilfelle hvor det etter gjeldende praksis vurderes utvisning med 5 års innreiseforbud. Retten mener det heller ikke foreligger noen øvrige omstendigheter som kan medføre at vedtaket er uforholdsmessig. Det er på det rene at tiltalte ikke har noen særlig tilknytning til Norge.
Retten kan ikke se at UDIs vedtak er beheftet med noen feil som kan medføre ugyldighet. Det legges derfor til grunn at vedtaket om utvisning og innreiseforbud er gyldig.
Innreiseforbudet på 5 år begynte å løpe 5. juli 2022 da tiltalte ble uttransportert fra Norge til Sverige. Det er dermed ingen tvil om at tiltalte brøt innreiseforbudet da han senere returnerte til Norge 12. desember 2022. De objektive straffbarhetsvilkårene er derfor oppfylt.
Tiltalte var litt vag og uklar i sine svar da han fikk spørsmål om hva som var årsaken til at han hadde returnert til Norge i strid med innreiseforbudet. Tiltalte forklarte at han forsto at han var utvist fra Norge. Tiltalte hevdet imidlertid at han ikke helt hadde forstått konsekvensene av vedtaket, og at det først var etter at han ble satt i arrest at han forsto alvoret. Han tenkte at det ikke var så farlig å reise til Norge for å besøke noen venner, og trodde ikke at dette var noen alvorlig forbrytelse.
Retten er overbevist om at tiltalte forsto at han brøt innreiseforbudet da han returnerte til Norge 12. desember 2022. Vedtaket ble forkynt for tiltalte ved bruk av tolk 4. juli 2022. Tiltalte ble da også orientert om konsekvensene av vedtaket, herunder at han kunne straffes dersom han brøt innreiseforbudet, og at strafferammen var inntil 2 års fengsel, jf. vedtaket side 3. Det fremgår videre av stempel på side 4 i vedtaket at innholdet ble tolket på tigrinya for tiltalte, og at det uttrykkelig ble presisert at tiltalte hadde fått et innreiseforbud på 5 år. Det ble også presisert at tiltalte kunne straffes med fengsel dersom han returnerte til Norge i strid med innreiseforbudet. Tiltalte undertegnet nederst på stempelet at han hadde forstått dette.
Basert på bevisførselen er retten ikke i tvil om at tiltalte forsto innholdet i vedtaket som ble tolket på tigrinja for ham, herunder at tiltalte forsto at han var ilagt et innreiseforbud til Norge på 5 år.
Retten har etter dette funnet det bevist utover enhver rimelig tvil at tiltalte forholdt seg som beskrevet i tiltalen, og at han handlet forsettlig. Tiltalte blir derfor å domfelle for overtredelse av utlendingsloven § 108 tredje ledd bokstav e, jf. § 124 første ledd.
Tiltalte er en 40 år gammel mann fra Eritrea som tidligere er ustraffet i Norge.
Tiltalte skal nå domfelles for forsettlig brudd på ilagt innreiseforbud. Det følger av Prop.181 L (2012–2013) side 18 at straffen for første gangs brudd på innreiseforbudet normalt ikke bør settes under ett års fengsel. Dette er også fulgt opp i rettspraksis, jf. HR-2022-2485-U avsnitt 24. Det er en viss adgang til å legge vekt på formildende omstendigheter ved strattutmålingen. Adgangen er imidlertid snever, og rommet for dommerskjønnet er markert mindre enn i saker uten tilsvarende klare anvisninger på normalstraffenivå fra lovgiver, jf. HR-2019-2044-A avsnitt 34.
Retten bemerker at det konkrete utvisningsgrunnlaget – som forsvarer har vist til – er av underordnet betydning for straffutmålingen, jf. HR-2019-2044-A avsnitt 33. Tiltaltes opplysning om at oppholdet skulle være kortvarig, og at formålet med innreisen var å besøke venner, kan heller ikke tillegges vekt i formildende retning, jf. HR-2019-2044-A avsnitt 40 og 41. Tiltalte har ikke avgitt noen uforbeholden tilståelse. Han erkjente ikke straffeskyld verken i politiavhør eller under hovedforhandlingen. Det var derfor nødvendig med full bevisføring. Saksbehandlingstiden har ikke vært lang. Tiltalte ble pågrepet 12. desember 2022, tiltalebeslutning ble tatt ut 9. januar 2023 og hovedforhandling ble holdt 20. januar 2023.
Slik retten ser det gjelder denne saken et ordinært forsettlig førstegangsbrudd på innreiseforbudet. Retten kan ikke se at det foreligger noen skjerpende eller formildende omstendigheter av betydning. Straffen fastsettes derfor til fengsel i 1 år. Til fradrag i straffen går den tid tiltalte har utholdt i varetekt, og på domstidspunktet utgjør varetektsfradraget 44 dager, jf. straffeloven § 83.
Saksomkostninger er ikke påstått og retten finner heller ikke grunn til å idømme dette, jf. straffeprosessloven § 437 tredje ledd.
Dommen er enstemmig.
DOMSSLUTNING
Tiltalte er eritreisk statsborger. Han har bodd flere år i Sverige hvor han har oppholdstillatelse. Den 2. juli 2022 møtte tiltalte opp hos Politiets utlendingsenhet på Tøyen og sa han trengte hjelp til å komme seg til Sverige. Politiet fortok undersøkelser og avdekket at tiltalte hadde blitt ilagt straff for flere forhold i Sverige. Som følge av tiltaltes straffehistorikk i Sverige sendte Utlendingsdirektoratet (UDI) forhåndsvarsel om utvisning 3. juli 2022. Tiltalte innga ikke tilsvar til forhåndsvarselet. UDI fattet vedtak 4. juli 2022 der tiltalte ble utvist fra Norge med et innreiseforbud på 5 år. Begrunnelsen for utvisningen og innreiseforbudet er beskrevet slik i vedtaket:
«Grunnlag for utvisningUDI kan utvise en utlending som ikke har oppholdstillatelse, når han eller hun for mindre enn fem år siden i utlandet har sonet eller er ilagt straff eller særreaksjon for et forhold som etter norsk lov kan føre til fengselsstraff, jf. utlendingsloven § 66 første ledd bokstav b.
Vilkårene er oppfylt.
Vi viser til dom fra Stockholms tingsrätt av 12.5.2021 hvor du er dømt til fengsel i 1 måned for vold mot offentlig tjenestemann og for «våldsamt motstånd».
Videre viser vi til dom fra Stockholms tingsrätt av 3.4.2020 hvor du er gitt dagsbøterfor«våldsomt motstånd».
Til slutt viser vi til dom av Stockholms tingsrätt 5.12.2018 hvor du er gitt dagsbøter for «misshandel».
Forholdsmessighets vurderingSelv om grunnvilkårene for utvisning er oppfylt kan ikke UDI utvise dersom det etter en vurdering av forholdets alvor og utlendingens tilknytning til Norge vil være et uforholdsmessig tiltak overfor utlendingen selv eller de nærmeste familiemedlemmene, jf. utlendingsloven § 70.
Etter utlendingsloven § 3 skal loven anvendes i samsvar med internasjonale regler som Norge er bundet av når disse har til formål å styrke individets stilling. Gjennom menneskerettsloven § 2 er Den europeiske menneskerettskonvensjonen (EMK) og FNs konvensjon om barns rettigheter (barnekonvensjonen) direkte inkorporert i norsk rett. EMK artikkel 8 beskytter retten til et etablert privatliv og familieliv. UDI kan ikke gjøre inngrep i denne retten med mindre inngrepet er i samsvar med loven og er nødvendig i et demokratisk samfunn av slike hensyn som er nevnt i EMK artikkel 8 nummer 2. Norske domstoler har lagt til grunn at det som skal vurderes etter EMK artikkel 8, er omfattet av forholdsmessighetsvurderingen i utlendingsloven § 70.
UDI bemerker at EMK (jf. artikkel 8 annet ledd) og barnekonvensjon (jf. artikkel 3 og 9) ikke anses å gi et sterkere vern enn det som følger av utlendingsloven § 70.
Det straffbare forholdets alvorDu er i utlandet straffet for blant annet vold mot offentlig tjenestemann. UDI viser til at vold og trusler mot offentlige tjenestemenn er en type straffbare handlinger som er et alvorlig samfunnsproblem. Forholdet du er straffet for demonstrerer en alvorlig mangel på respekt for andre menneskers liv og helbred, samt lover og regler. Videre er vold og trusler en type forbrytelse som særlig krenker den private sfæren og som skaper utrygghet hos befolkningen og i samfunnet generelt.
Videre møtte du hos Politiets utlendingsenhet (PU) på Tøyen den 2.7.2022 og sa du trengte hjelp til å komme deg til Sverige. Du hadde glemt dine reisedokumenter i Sverige. Du oppga å ha vært i Norge i tre dager og at du ankom med tog fra Sverige, men hadde ingen billett å vise til. Du var i Norge for å besøke venner ved navn «B» «C» men visste ikke fullt navn, adresse, eller telefonnummer. Politiet kunne dermed ikke verifisere formålet ditt i Norge. Du opplyste å ha 500 kr og ingen returbillett tilbake til Sverige.
Det at du ikke er i besittelse av gyldige reisedokumenter, ikke har sannsynliggjort formålet med oppholdet i Norge, ikke er i besittelse av nok midler til oppholdet eller returbillett, er alle selvstendige grunnlag for å bortvise deg fra Norge. Dette er ikke del av utvisningsgrunnlaget, men skjerper forholdets alvor.
Allmennpreventive hensyn og hensynet til den alminnelige rettsoppfatning taler etter dette for at du utvises.
Tilknytning til NorgeDu har ingen særlig tilknytning til Norge.
UDI mener på denne bakgrunn at et vedtak om utvisning ikke vil være et uforholdsmessig tiltak overfor deg, forholdets alvor tatt i betraktning.
Innreiseforbudets lengde
Etter en konkret helhetsvurdering settes innreiseforbudet til 5 år, jf. utlendingsloven § 71 og utlendingsforskriften § 14-2. Vi viser til at dette er i tråd med fast og langvarig praksis, sett hen til forholdets alvor og din tilknytning til Norge.»
På side 3 i vedtaket ble det videre gitt følgende orientering om konsekvensene av utvisning og innreiseforbud:
«Vedtaket om utvisning og innmelding i SIS betyr at du må forlate Norge, og at det vil være forbudt å reise tilbake så lenge innreiseforbudet gjelder.
Du oppholder deg i Norge. Innreiseforbudet begynner å løpe fra du forlater Norge.
Dersom det offentlige blir påført utgifter ved å måtte uttransportere deg, må du dekke disse utgiftene selv, jf. utlendingsloven § 91.
Dersom du bryter innreiseforbudet, kan du bli straffet for dette, jf. utlendingsloven§ 108 tredje ledd bokstav e, jf. § 71 annet ledd. Strafferammen er inntil 2 års fengsel.»
Vedtaket ble forkynt for tiltalte på Trandum 4. juli 2022. Det fremgår av stempel på vedtaket at innholdet ble tolket på tigrinya for tiltalte, og at tiltalte undertegnet på at han hadde forstått vedtaket.
Vedtaket ble ikke påklaget. Vedtaket ble effektuert 5. juli 2022, og tiltalte ble da uttransportert til Sverige, jf. politiets rapport om uttransportering og sluttrapport om uttransporteringen.
Mandag 12. desember 2022 ca. kl. 20.15 observerte politibetjent Ole Kristian Furuheim at det satt en mann på en benk ved Oslo bussterminal. Mannen virket sløv og påvirket. Politiet gjennomførte en utlendingskontroll, og mannen viste seg å være tiltalte. Ved søk i politiets systemer ble det avdekket at tiltalte var utvist fra Norge med et innreiseforbud på 5 år regnet fra 5. juli 2022. Tiltalte ble pågrepet og siktet for brudd på innreiseforbudet. Det ble foretatt et politiavhør av tiltalte 20. desember 2022 hvor tiltalte ikke erkjente straffeskyld for forholdet. Tiltalte har vært varetektsfengslet siden pågripelsen. Tiltalebeslutning ble som tidligere nevnt tatt ut 9. januar 2023.
Det er et vilkår for domfellelse etter tiltalen at UDIs vedtak om utvisning og innreiseforbud er gyldig, jf. HR-2019-2400-A. Retten må dermed – som ledd i straffesaken – vurdere om vedtaket er gyldig, på samme måte som retten må vurdere om de øvrige straffbarhetsvilkårene er oppfylt.
Retten bemerker at de svenske straffedommene som UDI har vist til i vedtaket, oppfyller vilkårene i utlendingsloven § 66 første ledd bokstav b. Tiltalte var blant annet ved Stockholms tingsrätts dom av 12. mai 2021 dømt til fengsel i 1 måned for vold mot offentlig tjenestemann og for «våldsamt motstånd».
Forsvarer har påpekt at Stockholms tingsrätts dom av 12. mai 2021 gjaldt vold mot en vekter, og at dette forholdet ikke ville blitt bedømt som vold mot offentlig tjenestemann etter den norske straffeloven § 155. I følge forsvarer ville dette forholdet bare blitt bedømt som en overtredelse av den norske straffeloven § 271. Forsvarer har ikke bestridt at UDIs vedtak er gyldig, men han har anført at den påpekte forskjellen medfører at utvisningsvedtaket grenser opp til å være et uforholdsmessig tiltak, og at dette bør få betydning for straffutmålingen. Retten er ikke enig i dette.
Etter rettens vurdering er det ikke avgjørende for utvisningsgrunnlaget eller forholdsmessighetsvurderingen om det aktuelle voldsforholdet ville blitt bedømt som en overtredelse av den norske straffeloven § 271 (kroppskrenkelse) eller § 286 (vold mot særskilt utsatte yrkesgrupper) i stedet for § 155 (vold mot offentlig tjenestemann). Det vises til Retningslinje fra Utlendingsdirektoratet, RUDI-2010-24, som har til formål å gi oversikt over vilkår og praksis for utvisning, blant annet etter reglene i utlendingsloven § 66 første ledd bokstav b. Det fremgår av retningslinjen punkt 10.2.2 at overtredelse av straffeloven § 271 er et tilfelle hvor det etter gjeldende praksis vurderes utvisning med 5 års innreiseforbud. Retten mener det heller ikke foreligger noen øvrige omstendigheter som kan medføre at vedtaket er uforholdsmessig. Det er på det rene at tiltalte ikke har noen særlig tilknytning til Norge.
Retten kan ikke se at UDIs vedtak er beheftet med noen feil som kan medføre ugyldighet. Det legges derfor til grunn at vedtaket om utvisning og innreiseforbud er gyldig.
Innreiseforbudet på 5 år begynte å løpe 5. juli 2022 da tiltalte ble uttransportert fra Norge til Sverige. Det er dermed ingen tvil om at tiltalte brøt innreiseforbudet da han senere returnerte til Norge 12. desember 2022. De objektive straffbarhetsvilkårene er derfor oppfylt.
Tiltalte var litt vag og uklar i sine svar da han fikk spørsmål om hva som var årsaken til at han hadde returnert til Norge i strid med innreiseforbudet. Tiltalte forklarte at han forsto at han var utvist fra Norge. Tiltalte hevdet imidlertid at han ikke helt hadde forstått konsekvensene av vedtaket, og at det først var etter at han ble satt i arrest at han forsto alvoret. Han tenkte at det ikke var så farlig å reise til Norge for å besøke noen venner, og trodde ikke at dette var noen alvorlig forbrytelse.
Retten er overbevist om at tiltalte forsto at han brøt innreiseforbudet da han returnerte til Norge 12. desember 2022. Vedtaket ble forkynt for tiltalte ved bruk av tolk 4. juli 2022. Tiltalte ble da også orientert om konsekvensene av vedtaket, herunder at han kunne straffes dersom han brøt innreiseforbudet, og at strafferammen var inntil 2 års fengsel, jf. vedtaket side 3. Det fremgår videre av stempel på side 4 i vedtaket at innholdet ble tolket på tigrinya for tiltalte, og at det uttrykkelig ble presisert at tiltalte hadde fått et innreiseforbud på 5 år. Det ble også presisert at tiltalte kunne straffes med fengsel dersom han returnerte til Norge i strid med innreiseforbudet. Tiltalte undertegnet nederst på stempelet at han hadde forstått dette.
Basert på bevisførselen er retten ikke i tvil om at tiltalte forsto innholdet i vedtaket som ble tolket på tigrinja for ham, herunder at tiltalte forsto at han var ilagt et innreiseforbud til Norge på 5 år.
Retten har etter dette funnet det bevist utover enhver rimelig tvil at tiltalte forholdt seg som beskrevet i tiltalen, og at han handlet forsettlig. Tiltalte blir derfor å domfelle for overtredelse av utlendingsloven § 108 tredje ledd bokstav e, jf. § 124 første ledd.
Tiltalte er en 40 år gammel mann fra Eritrea som tidligere er ustraffet i Norge.
Tiltalte skal nå domfelles for forsettlig brudd på ilagt innreiseforbud. Det følger av Prop.181 L (2012–2013) side 18 at straffen for første gangs brudd på innreiseforbudet normalt ikke bør settes under ett års fengsel. Dette er også fulgt opp i rettspraksis, jf. HR-2022-2485-U avsnitt 24. Det er en viss adgang til å legge vekt på formildende omstendigheter ved strattutmålingen. Adgangen er imidlertid snever, og rommet for dommerskjønnet er markert mindre enn i saker uten tilsvarende klare anvisninger på normalstraffenivå fra lovgiver, jf. HR-2019-2044-A avsnitt 34.
Retten bemerker at det konkrete utvisningsgrunnlaget – som forsvarer har vist til – er av underordnet betydning for straffutmålingen, jf. HR-2019-2044-A avsnitt 33. Tiltaltes opplysning om at oppholdet skulle være kortvarig, og at formålet med innreisen var å besøke venner, kan heller ikke tillegges vekt i formildende retning, jf. HR-2019-2044-A avsnitt 40 og 41. Tiltalte har ikke avgitt noen uforbeholden tilståelse. Han erkjente ikke straffeskyld verken i politiavhør eller under hovedforhandlingen. Det var derfor nødvendig med full bevisføring. Saksbehandlingstiden har ikke vært lang. Tiltalte ble pågrepet 12. desember 2022, tiltalebeslutning ble tatt ut 9. januar 2023 og hovedforhandling ble holdt 20. januar 2023.
Slik retten ser det gjelder denne saken et ordinært forsettlig førstegangsbrudd på innreiseforbudet. Retten kan ikke se at det foreligger noen skjerpende eller formildende omstendigheter av betydning. Straffen fastsettes derfor til fengsel i 1 år. Til fradrag i straffen går den tid tiltalte har utholdt i varetekt, og på domstidspunktet utgjør varetektsfradraget 44 dager, jf. straffeloven § 83.
Saksomkostninger er ikke påstått og retten finner heller ikke grunn til å idømme dette, jf. straffeprosessloven § 437 tredje ledd.
Dommen er enstemmig.
DOMSSLUTNING