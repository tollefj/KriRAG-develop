Retten finner det utvilsomt bevist at A har handlet slik som beskrevet i forelegget. A har ikke vedtatt forelegget med følgende skriftlige begrunnelse:
«(...) Det er tydelig at systemet, slik det er nå, ikke er i stand til å håndtere krisen vi er i og jeg anser derfor sivil ulydighet for å være en siste utvei. Jeg er ikke skyldig for staten har fratatt med min rett til en levelig fremtid, i et levelig miljø. Jeg godtar ikke botens størrelse for om sivil ulydighet skal koste så masse så er det er demokratisk problem det er undertrykkende. Jeg beklager og håper dere forstår at jeg gjør dette for deres skyld også».
A ikke bestridt de faktiske forholdene i saken, men mener at handlingen ikke bør være straffbart og at boten er for høy. Retten legger avgjørende vekt på videoen av tiltalte som demonstrerer og holder et bannet i Majorstuakrysset under aksjonen den 23. august 2021, samt filmen som viser at politiet gir pålegg om å fjerne seg fra veibanen og det sperrede området. Det er følgelig klart at hun har overtrådt politiloven § 30 nr. 1, jf. § 5. Det er tydelig ut fra filmen at hun var klar over pålegget. Hun har handlet forsettlig.
Retten mener videre at A forsettlig har overtrådt straffeloven § 181. Ved «utilbørlig atferd» har hun «forstyrre[t] den alminnelige fred og orden» og «lovlig ferdsel», jf. bestemmelsens bokstav a. og bokstav b.
Vedrørende virkningen av trafikkblokaden 23. august 2021 legger retten avgjørende vekt på forklaringen til politibetjent Henrik Kløvstad Aas, og legger følgende faktum til grunn: Politiet fikk en melding rundt klokken 13:15 om at det var rundt 30-40 aksjonister som rigget opp i Majorstuakrysset og sperret trafikken i området. Aksjonen var ikke varslet til politiet i henhold til politiloven § 11. Majorstuakrysset er et viktig knutepunkt for trafikken i Oslo sentrum, og etter kort tid begynte de trafikale problemene å spre seg ut fra krysset til et utvidet område. Det ble kødannelser oppover Kirkeveien mot Ullevål sykehus. Aksjonen skjedde midt på dagen, og det var mye trafikk og mange fotgjengere. Politiet måtte bruke rundt åtte patruljer på aksjonen. I tillegg ringte ruter operasjonssentralen og meldte ifra om at busstransporten var forsinket. Politiet satt opp sperrebånd rundt aksjonistene, og forsøkte å lose busser gjennom krysset, hvilket forsterket trafikkaoset. Fra klokken 14:02 til klokken 14:12 påla politiet aksjonistene om å forlate veibanen. Det var 29 aksjonister som ikke fulgte politiets pålegg, inkludert tiltalte i denne saken.
Retten mener videre at verken pålegget, innbringelsen eller straffen utgjør en krenkelse av EMK artikkel 10 og 11. Retten viser til at en lignende aksjon ble vurdert av Høyesterett i HR-2022-981-A. Høyesterett konkluderte med at det ikke forelå en krenkelse, se avsnitt 54-55. Retten mener de samme vurderingene gjør seg gjeldende i foreliggende sak. Retten viser til at aksjonistene fikk ytret seg i ca. tre kvarter før politiet grep inn. Demonstrasjonen var ikke varslet på forhånd. Trafikkblokaden fikk betydelige virkninger for trafikken i Oslo sentrum. I tillegg tok aksjonen store politiressurser fra andre politioppgaver. Demonstrantene var heller ikke forhindret fra å fortsette å demonstrere utenfor veibanen og sperringene som var satt opp. Retten viser også til at den samme aksjonen er vurdert av retten tidligere, herunder er dette en av aksjonene i LB-2021-147127.
A skal etter dette dømmes i henhold til forelegget.
Retten skal utmåle straff for en enkelt overtredelse av straffeloven § 181 første ledd og en enkelt overtredelse av politiloven § 30 nr. 1, jf. § 5.
Strafferammen for overtredelsen av straffeloven § 181 første ledd er bøter eller fengsel i seks måneder. Strafferammen for overtredelse av politiloven § 30 er bot og fengsel i tre måneder.
Det er uomtvistet at bot er riktig reaksjonsform i den konkrete saken, hvilket også er i tråd med føringen i HR-2022-981-A. De aktuelle overtredelsene er lovbrudd som forekommer hyppig, og allmennpreventive hensyn veier tungt i slike saker, hvilket tilsier en følbar reaksjon.
I HR-2022-981-A ble det tatt utgangspunkt i et bøtenivå på 20 000 kroner for ett tilfelle av brudd på straffeloven § 181 første ledd, jf. § 15 i idealkonkurrens med politiloven § 30 nr. 1, jf. § 5. Høyesterett tok utgangspunkt i bøtedirektivet for blant annet Oslo politidistrikt, som retten mente var rimelig, samtidig som utgangspunktet ivaretok effektivitets- og rimelighetshensyn ved masselovbrudd, se avsnitt 59 til 61. I tråd med HR-2022-981-A er en bot på 20 000 kroner et riktig utgangspunkt også i vår sak.
Det trekker i formildende retning at det nå har gått over ett år siden hendelsen fant sted, uten at tiltalte kan lastes for dette, jf. straffeloven § 78 bokstav e. Det er videre et formildende moment at tiltalte i forelegget var varslet om at påstanden fra påtalemyndighetene ville bli 15 000 kroner ved hovedforhandling, se de hensynene som kommer fram i HR-2021-797-A. Retten er ikke bundet av påtalemyndighetenes straffepåstand, men hensynet til forutberegnelighet for tiltalte tilsier en reduksjon av straffen i den konkrete sak, slik at samlet straff etter fratrekk for varetekt ikke overstiger varslet straff.
Samlet sett mener retten at korrekt og rimelig straff i den konkrete sak er en bot på 17 000 kroner. Etter varetektsfradraget for to dager, som utgjør 2000 kroner i tråd med HR-2022-981-A avsnitt 67 og 68, blir straffen en bot på 15 000 kroner.
Den subsidiære fengselsstraffen er fengsel i 17 dager. Ved soning av den subsidiære fengselsstraffen kommer varetekt til fradrag med to dager.
Påtalemyndighetene har lagt ned påstand om at tiltalte skal dømmes til å betale saksomkostninger. Etter rettens vurdering foreligger det ingen grunner til å fravike hovedregelen i straffeprosessloven § 436. Retten har etter dette komme til at tiltalte skal dekke saksomkostninger for retten. Beløpet settes skjønnsmessig til 1 500 kroner.
DOMSSLUTNING
Varetektsfradraget utgjør to dager i den subsidiære fengselsstraffen, jf. straffeloven § 83 sjette ledd.
Retten finner det utvilsomt bevist at A har handlet slik som beskrevet i forelegget. A har ikke vedtatt forelegget med følgende skriftlige begrunnelse:
«(...) Det er tydelig at systemet, slik det er nå, ikke er i stand til å håndtere krisen vi er i og jeg anser derfor sivil ulydighet for å være en siste utvei. Jeg er ikke skyldig for staten har fratatt med min rett til en levelig fremtid, i et levelig miljø. Jeg godtar ikke botens størrelse for om sivil ulydighet skal koste så masse så er det er demokratisk problem det er undertrykkende. Jeg beklager og håper dere forstår at jeg gjør dette for deres skyld også».
A ikke bestridt de faktiske forholdene i saken, men mener at handlingen ikke bør være straffbart og at boten er for høy. Retten legger avgjørende vekt på videoen av tiltalte som demonstrerer og holder et bannet i Majorstuakrysset under aksjonen den 23. august 2021, samt filmen som viser at politiet gir pålegg om å fjerne seg fra veibanen og det sperrede området. Det er følgelig klart at hun har overtrådt politiloven § 30 nr. 1, jf. § 5. Det er tydelig ut fra filmen at hun var klar over pålegget. Hun har handlet forsettlig.
Retten mener videre at A forsettlig har overtrådt straffeloven § 181. Ved «utilbørlig atferd» har hun «forstyrre[t] den alminnelige fred og orden» og «lovlig ferdsel», jf. bestemmelsens bokstav a. og bokstav b.
Vedrørende virkningen av trafikkblokaden 23. august 2021 legger retten avgjørende vekt på forklaringen til politibetjent Henrik Kløvstad Aas, og legger følgende faktum til grunn: Politiet fikk en melding rundt klokken 13:15 om at det var rundt 30-40 aksjonister som rigget opp i Majorstuakrysset og sperret trafikken i området. Aksjonen var ikke varslet til politiet i henhold til politiloven § 11. Majorstuakrysset er et viktig knutepunkt for trafikken i Oslo sentrum, og etter kort tid begynte de trafikale problemene å spre seg ut fra krysset til et utvidet område. Det ble kødannelser oppover Kirkeveien mot Ullevål sykehus. Aksjonen skjedde midt på dagen, og det var mye trafikk og mange fotgjengere. Politiet måtte bruke rundt åtte patruljer på aksjonen. I tillegg ringte ruter operasjonssentralen og meldte ifra om at busstransporten var forsinket. Politiet satt opp sperrebånd rundt aksjonistene, og forsøkte å lose busser gjennom krysset, hvilket forsterket trafikkaoset. Fra klokken 14:02 til klokken 14:12 påla politiet aksjonistene om å forlate veibanen. Det var 29 aksjonister som ikke fulgte politiets pålegg, inkludert tiltalte i denne saken.
Retten mener videre at verken pålegget, innbringelsen eller straffen utgjør en krenkelse av EMK artikkel 10 og 11. Retten viser til at en lignende aksjon ble vurdert av Høyesterett i HR-2022-981-A. Høyesterett konkluderte med at det ikke forelå en krenkelse, se avsnitt 54-55. Retten mener de samme vurderingene gjør seg gjeldende i foreliggende sak. Retten viser til at aksjonistene fikk ytret seg i ca. tre kvarter før politiet grep inn. Demonstrasjonen var ikke varslet på forhånd. Trafikkblokaden fikk betydelige virkninger for trafikken i Oslo sentrum. I tillegg tok aksjonen store politiressurser fra andre politioppgaver. Demonstrantene var heller ikke forhindret fra å fortsette å demonstrere utenfor veibanen og sperringene som var satt opp. Retten viser også til at den samme aksjonen er vurdert av retten tidligere, herunder er dette en av aksjonene i LB-2021-147127.
A skal etter dette dømmes i henhold til forelegget.
Retten skal utmåle straff for en enkelt overtredelse av straffeloven § 181 første ledd og en enkelt overtredelse av politiloven § 30 nr. 1, jf. § 5.
Strafferammen for overtredelsen av straffeloven § 181 første ledd er bøter eller fengsel i seks måneder. Strafferammen for overtredelse av politiloven § 30 er bot og fengsel i tre måneder.
Det er uomtvistet at bot er riktig reaksjonsform i den konkrete saken, hvilket også er i tråd med føringen i HR-2022-981-A. De aktuelle overtredelsene er lovbrudd som forekommer hyppig, og allmennpreventive hensyn veier tungt i slike saker, hvilket tilsier en følbar reaksjon.
I HR-2022-981-A ble det tatt utgangspunkt i et bøtenivå på 20 000 kroner for ett tilfelle av brudd på straffeloven § 181 første ledd, jf. § 15 i idealkonkurrens med politiloven § 30 nr. 1, jf. § 5. Høyesterett tok utgangspunkt i bøtedirektivet for blant annet Oslo politidistrikt, som retten mente var rimelig, samtidig som utgangspunktet ivaretok effektivitets- og rimelighetshensyn ved masselovbrudd, se avsnitt 59 til 61. I tråd med HR-2022-981-A er en bot på 20 000 kroner et riktig utgangspunkt også i vår sak.
Det trekker i formildende retning at det nå har gått over ett år siden hendelsen fant sted, uten at tiltalte kan lastes for dette, jf. straffeloven § 78 bokstav e. Det er videre et formildende moment at tiltalte i forelegget var varslet om at påstanden fra påtalemyndighetene ville bli 15 000 kroner ved hovedforhandling, se de hensynene som kommer fram i HR-2021-797-A. Retten er ikke bundet av påtalemyndighetenes straffepåstand, men hensynet til forutberegnelighet for tiltalte tilsier en reduksjon av straffen i den konkrete sak, slik at samlet straff etter fratrekk for varetekt ikke overstiger varslet straff.
Samlet sett mener retten at korrekt og rimelig straff i den konkrete sak er en bot på 17 000 kroner. Etter varetektsfradraget for to dager, som utgjør 2000 kroner i tråd med HR-2022-981-A avsnitt 67 og 68, blir straffen en bot på 15 000 kroner.
Den subsidiære fengselsstraffen er fengsel i 17 dager. Ved soning av den subsidiære fengselsstraffen kommer varetekt til fradrag med to dager.
Påtalemyndighetene har lagt ned påstand om at tiltalte skal dømmes til å betale saksomkostninger. Etter rettens vurdering foreligger det ingen grunner til å fravike hovedregelen i straffeprosessloven § 436. Retten har etter dette komme til at tiltalte skal dekke saksomkostninger for retten. Beløpet settes skjønnsmessig til 1 500 kroner.
DOMSSLUTNING
Varetektsfradraget utgjør to dager i den subsidiære fengselsstraffen, jf. straffeloven § 83 sjette ledd.