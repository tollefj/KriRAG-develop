Mandag 19. september 2022 ca. kl. 12:00 sto tiltalte parkert på parkeringsplassen «Bygården» på Finnsnes. Dette er en offentlig parkeringsplass som er åpen for allmenheten og drives av Senja kommune. Tiltalte hadde ikke betalt for parkering. B er kommunal parkeringsvakt i Senja komme og utførte kontroll på parkeringsplassen denne dagen. B ble oppmerksom på bilen til tiltalte og at det ikke var betalt for parkering. Idet B var i ferd med å skrive ut parkeringsgebyr etter parkeringsforskriften, kom tiltalte løpende til stedet. Det oppsto en konfrontasjon mellom tiltalte og B. Politibetjentene Tvedt og Vestheim observerte fra lunsjrommet på politistasjonen, som ligger like ved parkeringsplassen, at det oppsto en situasjon. Begge gikk ut til parkeringsplassen.
I retten forklarte B at han ikke skrev ut parkeringsgebyret til tiltalte, dels for å dempe konfrontasjonen som oppsto og dels som følge av praksis i kommunen om at prosessen med å skriv ut gebyr avbrytes om sjåføren kommer til bilen før gebyret er ferdig utskrevet.
I bevisvurderingen om konfrontasjonen mellom tiltalte og parkeringsvakt B har retten delt seg i et flertall bestående av meddommerne og et mindretall bestående av fagdommeren.
Flertallet er kommet til at tiltalte opptrådte sint, høylytt, aggressivt og nærgående overfor B. Tiltalte dyttet B med stive fingre i brystkassen, og sa blant annet «Jeg skal drepe deg». I bevisvurderingen har flertallet lagt avgjørende vekt på B sin forklaring om dyttingen og det verbale utsagnet. Flertallet har også vektlagt at politibetjent Vestheim forklarte i retten at han hørte at tiltalte sa at han skulle drepe B. Videre understreker flertallet at det kun er B som har forklart seg om dyttingen i brystkassen, men at politibetjentene observerte fra lunsjrommet at tiltalte var nærgående, gestikulerte og fremsto svært sint overfor B. Etter flertallets vurdering er det ikke grunnlag for å trekke B sin forklaring i tvil om at tiltalte dyttet han med stive fingre i brystkassen.
Mindretallet er kommet til samme bevisresultat som flertallet, med unntak av at mindretallet mener det er rimelig tvil knyttet til om tiltalte dyttet B i brystet. I bevisvurderingen har mindretallet lagt vekt på at bevissituasjon på dette punktet er en ord-mot-ord situasjon mellom tiltalte og fornærmede. Mindretallet viser også til vitneforklaringene til politibetjentene Tvedt og Vestheim om at de ikke hadde observert noen fysisk kontakt mellom de. Det påpekes likevel at politibetjentene ikke hadde observasjon på tiltalte og fornærmede under hele sekvensen, men etter mindretallets vurdering rokker ikke det ved at det foreligger rimelig tvil knyttet til dyttingen. Før øvrig tiltrer mindretallet bevisvurdering og begrunnelsen til flertallet.
Anklagen gjelder overtredelse av straffeloven § 155. Gjerningsbeskrivelsen fremgår av første ledd:
«Den som ved vold, trusler, skadeverk eller annen rettsstridig adferd påvirker en offentlig tjenesteperson til å foreta eller unnlate å foreta en tjenestehandling eller hindrer en slik handling, eller søker å oppnå dette, straffes med bot eller fengsel inntil 3 år.»
Forsvarer har på vegne av tiltalte anført at vilkåret «offentlig tjenesteperson» ikke er oppfylt. I straffeloven § 155 tredje ledd er vilkåret definert:
«Med offentlig tjenesteperson menes enhver som utøver offentlig myndighet på vegne av stat eller kommune, eller som har slik kompetanse i kraft av sin stilling. Som offentlig tjenesteperson anses også militære vakter, enhver som pliktmessig eller etter oppfordring yter bistand til offentlig tjenesteperson, eller sikrer dennes arbeidsplass.»
Aktor og forsvarer er enige om at parkeringsvakten ikke har kompetanse til å utøve offentlig myndighet «i kraft av sin stilling». Retten slutter seg til dette. Det som må vurderes nærmere er om parkeringsvakten i det konkrete tilfelle, når han var i ferd med å skrive ut parkeringsgebyr parkeringsforskriften, utøvde «offentlig myndighet på vegne av (..) kommune». Ordlyden indikerer at den verner de som utøver myndighet som er tillagt det offentlige. Dette i motsetning til de som håndhever private interesser.
I lovforarbeidene er det gitt nærmere anvisning på hva som skal anses som offentlig myndighetsutøvelse, se Ot.prp.nr.8 (2007–2008):
«Begrepet «offentlig myndighet» bør som utgangspunkt forstås på samme måte som i forvaltningsloven § 2 første ledd bokstav a, men favner noe videre enn dette. Definisjonen av offentlige tjenestemenn omfatter enhver som har kompetanse til å treffe vedtak eller utferdige forskrift. (..) Den videre avgrensningen må i noen grad bli skjønnsmessig og overlates til domstolene, men kjernen i begrepet er ansatte i offentlig virksomhet som krever hjemmel i lov, og som regelmessig treffer avgjørelser som oppleves som inngripende og begrenser borgernes handlingsfrihet. Yrkesgrupper som vernes av § 155 er for eksempel saksbehandlere i statlig og kommunal sektor, politi, ansatte i fengselsvesenet, dommere, og oppsynspersonell. Offentlig ansatte i forretningsvirksomhet og annen virksomhet som rettslig sett like gjerne kan utføres som ledd i privat virksomhet, faller utenfor virkeområdet til § 155. (..). Blant dem som faller utenfor § 155 er ansatte i offentlig eid eller styrt persontransport, slik som bussjåfører ansatt i stat eller kommune og t-banekontrollører. Det samme gjelder leger, sykepleiere og andre ansatte i offentlige helseforetak med unntak for avgjørelser om tvungen behandling, lærere og trafikkbetjenter.»
Retten viser til at lovforarbeidene trekker i retning av at det må foretas et skille mellom offentlig ansatte som utøver lovhjemlet myndighetsutøvelse og de som utfører oppgaver som like gjerne kan gjøres som ledd i privatvirksomhet. Det påpekes også at lovforarbeidene anviser at trafikkbetjenter ikke er vernet av bestemmelsen. Retten understreker at dette isolert trekker i retning av at parkeringsvakter ikke er vernet av bestemmelsen, men det avgjørende må likevel etter rettens vurdering være en konkret vurdering av om parkeringsvakten i en gitt situasjon utøver offentlig myndighet.
I HR-2020-1724-A kom Høyesterett til at en kommunalt ansatt som var i ferd med å utstede tilleggsgebyr etter piggdekkgebyrforskriften var å anse som offentlig tjenesteperson etter straffeloven § 155. I avsnitt 15 fremheves under henvisning til de siterte lovforarbeidene at offentlig myndighetsutøvelse avgrenses mot virksomhet som «rettslig sett like gjerne kan utøves som ledd i privat virksomhet», og at det i denne vurderingen må «ta utgangspunkt i de rettsreglene som gjelder for den aktuelle typen myndighet». Høyesterett vurderte deretter piggdekkforskriften nærmere og la til grunn at formålet med reguleringen var miljøvern som er av «utpreget offentligrettslig karakter», se avsnitt 16. Videre viste Høyesterett til at kompetanse til å ilegge piggdekkgebyr i utgangspunktet var tillagt politiet og Statens vegvesen, men at denne var delegert til kommunen, se avsnitt 17. Høyesterett la deretter i samme avsnitt til grunn at «[s]amlet sett kan det ikke være tvil om at ileggelse av tilleggsgebyr utgjør offentlig myndighetsutøvelse.»
I avsnitt 18 flg. drøftet Høyesterett nærmere bakgrunnen for uttalelsen i forarbeidene om at trafikkbetjenter ikke er vernet av straffeloven § 155, og foretok en nærmere gjennomgang av regelsettene på dette området. Det ble vist til at avgiftsparkering benyttes både som et offentlig virkemiddel for trafikkstyring og som en kommersiell tjenesteyting hvor offentlige og private tilbyr samme tjeneste i konkurranse, se avsnitt 22. Skillet mellom de to formene for kommunal parkeringshåndheving er reflektert i forskriftsverket, se avsnitt 23. Høyesterett viste til at parkeringsgebyrforskriften har et offentlig siktemål ved at det den regulerer overtredelse av trafikkreglenes bestemmelser om stans og parkering på vei for alminnelig ferdsel.
I avsnitt 24 foretar Høyesterett en oppsummering av reguleringen etter parkeringsforskriften, som er relevant for saken retten har til behandling:
«For det andre har vi forskrift 18. mars 2016 nr. 260 om vilkårsparkering for allmennheten og håndheving av private parkeringsreguleringer (parkeringsforskriften). Av § 3 femte ledd fremgår det at forskriften gjelder virksomhet «som tilbys» både av private og av forvaltningsorganer. Formålet med denne forskriften er ifølge § 1 blant annet å sikre «forutsigbar, balansert og forbrukervennlig utøvelse av parkeringsvirksomhet» samt å bidra til likere konkurranseforhold mellom tilbydere av parkeringstjenester. Virkeområdet for parkeringsforskriften er først og fremst såkalt «vilkårsparkering», som er parkering mot betaling på «veg åpen for alminnelig ferdsel», jf. § 2 bokstav a og § 3. Dette er et vidt begrep som blant annet omfatter privateide parkeringsplasser som er åpne for allmennheten, jf. vegtrafikkloven § 1 annet ledd og § 2 første ledd. Håndheving av vilkårsparkering på «offentlig ferdselsåre» kan ikke overlates til private, jf. parkeringsforskriften § 7. Klageordningen, med en egen parkeringsklagenemnd, adskiller seg fra klageordningen i piggdekkgebyrforskriften og parkeringsgebyrforskriften, der saken går til tingretten etter klagebehandling i forvaltningen.
Basert på ordlyden, lovforarbeidene og rettspraksis er retten kommet til at en kommunal parkeringsvakt som utskriver gebyr etter parkeringsforskriften for manglende betaling på parkeringsplass åpen for allmennheten, ikke utøver offentlig myndighet på vegne av stat eller kommune, jf. straffeloven § 155 tredje ledd. Slike betjenter håndhever parkeringsordninger som også kan drives av private, og som utøves som ledd i kommunal forretningsdrift.
Konklusjonen blir dermed at parkeringsvakt B ikke er å anse som en «offentlig tjenesteperson» idet han var i ferd med å skrive ut gebyr etter parkeringsforskriften, jf. straffeloven § 155 første ledd. Vilkårene for straff etter straffeloven § 155 er ikke oppfylte. Tiltalte kan ikke straffes etter denne bestemmelsen.
Retten tok under hovedforhandlingen opp spørsmål om retten har prosessuell adgang til å anvende straffelovens alminnelige bestemmelser om vold i § 271 og/eller trusler i § 263.
Straffeprosessloven § 38 første ledd avgrenser rettens kompetanse ved at den ikke kan «gå utenfor det forhold tiltalen gjelder». I andre ledd fremgår at retten ikke er bundet av tiltalen med hensyn til de straffebud som skal anvendes på forholdet. Dette innebærer at så lenge det er tale om samme straffbare forhold, står retten fritt til å dømme etter andre straffebud enn tiltalen, se HR-2022-2297-A. Det skal foretas en helhetsvurdering om det er tale om samme straffbare forhold. Retten kan ikke dømme for en annen faktisk handling og straffebudene må ikke ha vesentlig forskjellig rettslig karakter, se HR-2022-2297-A avsnitt 30. De sentrale momenter er om bestemmelsene beskytter vesensforskjellige interesser, de grunnleggende trekkene ved gjerningsbeskrivelsene og om det er stor forskjell på strafferammene.
I Rt-1994-673 kom Høyesterett til at det ikke var grunnlag for å pådømme for overtredelse av straffeloven 1902 § 227 om trusler, når tiltalen gikk ut på overtredelse av straffeloven 1902 § 128 om trusler mot offentlig tjenestemann. I lovkommentaren fremgår at tilsvarende må i dag gjelde for forholdet mellom §§ 155 og 263, jf. Magnus Matningsdal, Straffeloven 2005. Lovkommentar, § 155, www.juridika.no. Retten er kommet til at straffeprosessloven § 38 stenger for å vurdere overtredelse av straffeloven § 263.
Det neste som vurderes er om retten har adgang til å anvende straffeloven § 271 om kroppskrenkelse. Eventuell pådømmelse etter straffeloven § 271 må baseres på grunnlaget slik det fremkommer i forelegget. Det vil være tale om samme faktiske handling. Det springende punkt er om straffebudene har vesentlig forskjellig rettslig karakter. Retten viser til at de grunnleggende trekkene ved gjerningsbeskrivelsen i straffeloven § 271 – voldsutøvelse – også er et vilkår etter straffeloven § 155. Det skal imidlertid mer til for at noe er å anse som vold etter straffeloven § 271, enn hva som er tilfelle etter straffeloven § 155. Dette innebærer blant annet at en tiltalt kan dømmes for overtredelse av begge bestemmelsene for samme faktiske handling (idealkonkurrens), jf. Rt-1971-882.
Straffeloven § 155 er plassert i straffelovens kapittel om vern av offentlig myndighet mv. Formålet med bestemmelsen er å beskytte den offentlige myndighetsutøvelse og de persongrupper som utfører slike tjenestehandlinger. Straffeloven § 271 er inntatt i kapittelet om voldsbrudd og skal primært beskytte den kroppslige integriteten til enhver. Begge straffebudene gir et vern mot voldshandlinger, men etter rettens vurdering er de satt til å beskytte vesensforskjellige interesser. Etter en helhetsvurdering er retten kommet til at eventuell domfellelse for overtredelse av straffeloven § 271 vil utgjøre et annet straffbart forhold enn det tiltalen gjelder, jf. straffeprosessloven § 38. Retten har dermed ikke anledning til å vurdere nærmere om vilkårene for straff etter straffeloven § 271 er oppfylte. Til støtte for dette resultatet viser retten til TOSLO-2019-70116 og TGJOV-2019-179189.
Tiltalte blir etter dette å frifinne.
DOMSSLUTNING
A, født [00.00.1999], frifinnes.
Mandag 19. september 2022 ca. kl. 12:00 sto tiltalte parkert på parkeringsplassen «Bygården» på Finnsnes. Dette er en offentlig parkeringsplass som er åpen for allmenheten og drives av Senja kommune. Tiltalte hadde ikke betalt for parkering. B er kommunal parkeringsvakt i Senja komme og utførte kontroll på parkeringsplassen denne dagen. B ble oppmerksom på bilen til tiltalte og at det ikke var betalt for parkering. Idet B var i ferd med å skrive ut parkeringsgebyr etter parkeringsforskriften, kom tiltalte løpende til stedet. Det oppsto en konfrontasjon mellom tiltalte og B. Politibetjentene Tvedt og Vestheim observerte fra lunsjrommet på politistasjonen, som ligger like ved parkeringsplassen, at det oppsto en situasjon. Begge gikk ut til parkeringsplassen.
I retten forklarte B at han ikke skrev ut parkeringsgebyret til tiltalte, dels for å dempe konfrontasjonen som oppsto og dels som følge av praksis i kommunen om at prosessen med å skriv ut gebyr avbrytes om sjåføren kommer til bilen før gebyret er ferdig utskrevet.
I bevisvurderingen om konfrontasjonen mellom tiltalte og parkeringsvakt B har retten delt seg i et flertall bestående av meddommerne og et mindretall bestående av fagdommeren.
Flertallet er kommet til at tiltalte opptrådte sint, høylytt, aggressivt og nærgående overfor B. Tiltalte dyttet B med stive fingre i brystkassen, og sa blant annet «Jeg skal drepe deg». I bevisvurderingen har flertallet lagt avgjørende vekt på B sin forklaring om dyttingen og det verbale utsagnet. Flertallet har også vektlagt at politibetjent Vestheim forklarte i retten at han hørte at tiltalte sa at han skulle drepe B. Videre understreker flertallet at det kun er B som har forklart seg om dyttingen i brystkassen, men at politibetjentene observerte fra lunsjrommet at tiltalte var nærgående, gestikulerte og fremsto svært sint overfor B. Etter flertallets vurdering er det ikke grunnlag for å trekke B sin forklaring i tvil om at tiltalte dyttet han med stive fingre i brystkassen.
Mindretallet er kommet til samme bevisresultat som flertallet, med unntak av at mindretallet mener det er rimelig tvil knyttet til om tiltalte dyttet B i brystet. I bevisvurderingen har mindretallet lagt vekt på at bevissituasjon på dette punktet er en ord-mot-ord situasjon mellom tiltalte og fornærmede. Mindretallet viser også til vitneforklaringene til politibetjentene Tvedt og Vestheim om at de ikke hadde observert noen fysisk kontakt mellom de. Det påpekes likevel at politibetjentene ikke hadde observasjon på tiltalte og fornærmede under hele sekvensen, men etter mindretallets vurdering rokker ikke det ved at det foreligger rimelig tvil knyttet til dyttingen. Før øvrig tiltrer mindretallet bevisvurdering og begrunnelsen til flertallet.
Anklagen gjelder overtredelse av straffeloven § 155. Gjerningsbeskrivelsen fremgår av første ledd:
«Den som ved vold, trusler, skadeverk eller annen rettsstridig adferd påvirker en offentlig tjenesteperson til å foreta eller unnlate å foreta en tjenestehandling eller hindrer en slik handling, eller søker å oppnå dette, straffes med bot eller fengsel inntil 3 år.»
Forsvarer har på vegne av tiltalte anført at vilkåret «offentlig tjenesteperson» ikke er oppfylt. I straffeloven § 155 tredje ledd er vilkåret definert:
«Med offentlig tjenesteperson menes enhver som utøver offentlig myndighet på vegne av stat eller kommune, eller som har slik kompetanse i kraft av sin stilling. Som offentlig tjenesteperson anses også militære vakter, enhver som pliktmessig eller etter oppfordring yter bistand til offentlig tjenesteperson, eller sikrer dennes arbeidsplass.»
Aktor og forsvarer er enige om at parkeringsvakten ikke har kompetanse til å utøve offentlig myndighet «i kraft av sin stilling». Retten slutter seg til dette. Det som må vurderes nærmere er om parkeringsvakten i det konkrete tilfelle, når han var i ferd med å skrive ut parkeringsgebyr parkeringsforskriften, utøvde «offentlig myndighet på vegne av (..) kommune». Ordlyden indikerer at den verner de som utøver myndighet som er tillagt det offentlige. Dette i motsetning til de som håndhever private interesser.
I lovforarbeidene er det gitt nærmere anvisning på hva som skal anses som offentlig myndighetsutøvelse, se Ot.prp.nr.8 (2007–2008):
«Begrepet «offentlig myndighet» bør som utgangspunkt forstås på samme måte som i forvaltningsloven § 2 første ledd bokstav a, men favner noe videre enn dette. Definisjonen av offentlige tjenestemenn omfatter enhver som har kompetanse til å treffe vedtak eller utferdige forskrift. (..) Den videre avgrensningen må i noen grad bli skjønnsmessig og overlates til domstolene, men kjernen i begrepet er ansatte i offentlig virksomhet som krever hjemmel i lov, og som regelmessig treffer avgjørelser som oppleves som inngripende og begrenser borgernes handlingsfrihet. Yrkesgrupper som vernes av § 155 er for eksempel saksbehandlere i statlig og kommunal sektor, politi, ansatte i fengselsvesenet, dommere, og oppsynspersonell. Offentlig ansatte i forretningsvirksomhet og annen virksomhet som rettslig sett like gjerne kan utføres som ledd i privat virksomhet, faller utenfor virkeområdet til § 155. (..). Blant dem som faller utenfor § 155 er ansatte i offentlig eid eller styrt persontransport, slik som bussjåfører ansatt i stat eller kommune og t-banekontrollører. Det samme gjelder leger, sykepleiere og andre ansatte i offentlige helseforetak med unntak for avgjørelser om tvungen behandling, lærere og trafikkbetjenter.»
Retten viser til at lovforarbeidene trekker i retning av at det må foretas et skille mellom offentlig ansatte som utøver lovhjemlet myndighetsutøvelse og de som utfører oppgaver som like gjerne kan gjøres som ledd i privatvirksomhet. Det påpekes også at lovforarbeidene anviser at trafikkbetjenter ikke er vernet av bestemmelsen. Retten understreker at dette isolert trekker i retning av at parkeringsvakter ikke er vernet av bestemmelsen, men det avgjørende må likevel etter rettens vurdering være en konkret vurdering av om parkeringsvakten i en gitt situasjon utøver offentlig myndighet.
I HR-2020-1724-A kom Høyesterett til at en kommunalt ansatt som var i ferd med å utstede tilleggsgebyr etter piggdekkgebyrforskriften var å anse som offentlig tjenesteperson etter straffeloven § 155. I avsnitt 15 fremheves under henvisning til de siterte lovforarbeidene at offentlig myndighetsutøvelse avgrenses mot virksomhet som «rettslig sett like gjerne kan utøves som ledd i privat virksomhet», og at det i denne vurderingen må «ta utgangspunkt i de rettsreglene som gjelder for den aktuelle typen myndighet». Høyesterett vurderte deretter piggdekkforskriften nærmere og la til grunn at formålet med reguleringen var miljøvern som er av «utpreget offentligrettslig karakter», se avsnitt 16. Videre viste Høyesterett til at kompetanse til å ilegge piggdekkgebyr i utgangspunktet var tillagt politiet og Statens vegvesen, men at denne var delegert til kommunen, se avsnitt 17. Høyesterett la deretter i samme avsnitt til grunn at «[s]amlet sett kan det ikke være tvil om at ileggelse av tilleggsgebyr utgjør offentlig myndighetsutøvelse.»
I avsnitt 18 flg. drøftet Høyesterett nærmere bakgrunnen for uttalelsen i forarbeidene om at trafikkbetjenter ikke er vernet av straffeloven § 155, og foretok en nærmere gjennomgang av regelsettene på dette området. Det ble vist til at avgiftsparkering benyttes både som et offentlig virkemiddel for trafikkstyring og som en kommersiell tjenesteyting hvor offentlige og private tilbyr samme tjeneste i konkurranse, se avsnitt 22. Skillet mellom de to formene for kommunal parkeringshåndheving er reflektert i forskriftsverket, se avsnitt 23. Høyesterett viste til at parkeringsgebyrforskriften har et offentlig siktemål ved at det den regulerer overtredelse av trafikkreglenes bestemmelser om stans og parkering på vei for alminnelig ferdsel.
I avsnitt 24 foretar Høyesterett en oppsummering av reguleringen etter parkeringsforskriften, som er relevant for saken retten har til behandling:
«For det andre har vi forskrift 18. mars 2016 nr. 260 om vilkårsparkering for allmennheten og håndheving av private parkeringsreguleringer (parkeringsforskriften). Av § 3 femte ledd fremgår det at forskriften gjelder virksomhet «som tilbys» både av private og av forvaltningsorganer. Formålet med denne forskriften er ifølge § 1 blant annet å sikre «forutsigbar, balansert og forbrukervennlig utøvelse av parkeringsvirksomhet» samt å bidra til likere konkurranseforhold mellom tilbydere av parkeringstjenester. Virkeområdet for parkeringsforskriften er først og fremst såkalt «vilkårsparkering», som er parkering mot betaling på «veg åpen for alminnelig ferdsel», jf. § 2 bokstav a og § 3. Dette er et vidt begrep som blant annet omfatter privateide parkeringsplasser som er åpne for allmennheten, jf. vegtrafikkloven § 1 annet ledd og § 2 første ledd. Håndheving av vilkårsparkering på «offentlig ferdselsåre» kan ikke overlates til private, jf. parkeringsforskriften § 7. Klageordningen, med en egen parkeringsklagenemnd, adskiller seg fra klageordningen i piggdekkgebyrforskriften og parkeringsgebyrforskriften, der saken går til tingretten etter klagebehandling i forvaltningen.
Basert på ordlyden, lovforarbeidene og rettspraksis er retten kommet til at en kommunal parkeringsvakt som utskriver gebyr etter parkeringsforskriften for manglende betaling på parkeringsplass åpen for allmennheten, ikke utøver offentlig myndighet på vegne av stat eller kommune, jf. straffeloven § 155 tredje ledd. Slike betjenter håndhever parkeringsordninger som også kan drives av private, og som utøves som ledd i kommunal forretningsdrift.
Konklusjonen blir dermed at parkeringsvakt B ikke er å anse som en «offentlig tjenesteperson» idet han var i ferd med å skrive ut gebyr etter parkeringsforskriften, jf. straffeloven § 155 første ledd. Vilkårene for straff etter straffeloven § 155 er ikke oppfylte. Tiltalte kan ikke straffes etter denne bestemmelsen.
Retten tok under hovedforhandlingen opp spørsmål om retten har prosessuell adgang til å anvende straffelovens alminnelige bestemmelser om vold i § 271 og/eller trusler i § 263.
Straffeprosessloven § 38 første ledd avgrenser rettens kompetanse ved at den ikke kan «gå utenfor det forhold tiltalen gjelder». I andre ledd fremgår at retten ikke er bundet av tiltalen med hensyn til de straffebud som skal anvendes på forholdet. Dette innebærer at så lenge det er tale om samme straffbare forhold, står retten fritt til å dømme etter andre straffebud enn tiltalen, se HR-2022-2297-A. Det skal foretas en helhetsvurdering om det er tale om samme straffbare forhold. Retten kan ikke dømme for en annen faktisk handling og straffebudene må ikke ha vesentlig forskjellig rettslig karakter, se HR-2022-2297-A avsnitt 30. De sentrale momenter er om bestemmelsene beskytter vesensforskjellige interesser, de grunnleggende trekkene ved gjerningsbeskrivelsene og om det er stor forskjell på strafferammene.
I Rt-1994-673 kom Høyesterett til at det ikke var grunnlag for å pådømme for overtredelse av straffeloven 1902 § 227 om trusler, når tiltalen gikk ut på overtredelse av straffeloven 1902 § 128 om trusler mot offentlig tjenestemann. I lovkommentaren fremgår at tilsvarende må i dag gjelde for forholdet mellom §§ 155 og 263, jf. Magnus Matningsdal, Straffeloven 2005. Lovkommentar, § 155, www.juridika.no. Retten er kommet til at straffeprosessloven § 38 stenger for å vurdere overtredelse av straffeloven § 263.
Det neste som vurderes er om retten har adgang til å anvende straffeloven § 271 om kroppskrenkelse. Eventuell pådømmelse etter straffeloven § 271 må baseres på grunnlaget slik det fremkommer i forelegget. Det vil være tale om samme faktiske handling. Det springende punkt er om straffebudene har vesentlig forskjellig rettslig karakter. Retten viser til at de grunnleggende trekkene ved gjerningsbeskrivelsen i straffeloven § 271 – voldsutøvelse – også er et vilkår etter straffeloven § 155. Det skal imidlertid mer til for at noe er å anse som vold etter straffeloven § 271, enn hva som er tilfelle etter straffeloven § 155. Dette innebærer blant annet at en tiltalt kan dømmes for overtredelse av begge bestemmelsene for samme faktiske handling (idealkonkurrens), jf. Rt-1971-882.
Straffeloven § 155 er plassert i straffelovens kapittel om vern av offentlig myndighet mv. Formålet med bestemmelsen er å beskytte den offentlige myndighetsutøvelse og de persongrupper som utfører slike tjenestehandlinger. Straffeloven § 271 er inntatt i kapittelet om voldsbrudd og skal primært beskytte den kroppslige integriteten til enhver. Begge straffebudene gir et vern mot voldshandlinger, men etter rettens vurdering er de satt til å beskytte vesensforskjellige interesser. Etter en helhetsvurdering er retten kommet til at eventuell domfellelse for overtredelse av straffeloven § 271 vil utgjøre et annet straffbart forhold enn det tiltalen gjelder, jf. straffeprosessloven § 38. Retten har dermed ikke anledning til å vurdere nærmere om vilkårene for straff etter straffeloven § 271 er oppfylte. Til støtte for dette resultatet viser retten til TOSLO-2019-70116 og TGJOV-2019-179189.
Tiltalte blir etter dette å frifinne.
DOMSSLUTNING
A, født [00.00.1999], frifinnes.