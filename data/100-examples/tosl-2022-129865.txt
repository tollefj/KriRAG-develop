Retten er kommet til at A skal dømmes i tråd med forelegget til en bot på 15 000 kr, subsidiært 17 dagers fengsel.
A er med i miljøbevegelsen Extinction Rebellion (XR). Gruppen er en internasjonal ikke-voldelig organisasjon, som mener sivil ulydighet er nødvendig for å overbevise myndighetene om alvoret i klimakrisen.
Saken omhandler As deltakelse på en aksjon arrangert av XR 23. august 2021. Retten vil innledningsvis redegjøre kort for de rettslige utgangspunktene for vurderingen etter EMK, for deretter kommentere skyldspørsmålet og straffeutmålingen.
A har i retten erkjent straffeskyld.
Retten tar utgangspunkt i Høyesteretts dom HR-2022-981-A. Høyesterett trakk her opp utgangspunktene for vurderingen etter EMK artikkel 10 og 11.
Høyesterett viste til at EMK artikkel 11 fungerer som en spesialregel ved fredelige demonstrasjoner, se avsnitt 21. I likhet med Høyesterettsdommen er det i vår sak ingen tvil om at demonstrasjonen i vår sak var fredelige og vernet av bestemmelsen, at det er gjort inngrep i forsamlingsfriheten ved at tiltalte er pålagt å fjerne seg og senere pågrepet og bøtelagt.
For at inngrep i forsamlingsfriheten etter EMK artikkel 11 nr. 2 skal være lovlig må tre vilkår være oppfylt: (i) inngrepet på må hjemmel i lov, (ii) ivareta et legitimt formål, og (iii) være nødvending i et demokratisk samfunn (proporsjonalitetsvurderingen).
Det er klart at inngrepene i vår sak isolert sett har hjemmel i lov. Som i HR-2022-981-A avsnitt 43, legger retten videre til grunn at politiets inngrep ivaretok flere av de legitime formålene som er angitt i EMK artikkel 11 nr. 2. Hovedspørsmålet er i vår sak er om inngrepene er forholdsmessige. Høyesterett uttalte følgende om forholdsmessighetsvurderingen i HR-2022-981-A i avsnitt 26 og 27:
«Proporsjonalitetsvurderinga er brei. I den eine vektskåla ligg dei føremåla som er nemnde i EMK artikkel 11 nr. 2. I den andre ligg ytringsfridomen i ord, fakter eller til og med teiing frå personar som er samla på ein veg eller annan offentleg stad, jf. avsnitt 144. Det står sentralt i vurderinga om tiltaka er rimelege og eigna til å oppnå det legitime føremålet som er søkt vareteke. Som utgangspunkt gjeld det eit krav om at andre og mindre inngripande tiltak som er eigna til å oppnå føremålet, ikkje må vera tilgjengelege, jf. avsnitt 143 og Kjølbro side 852. I storkammerdommen avsnitt 146 går det fram at arten av, og alvoret i, sanksjonane, må ha vekt. I utgangspunktet krevst det særleg gode grunnar – «particular justification» – for at straffesanksjonar mot fredelege demonstrantar skal reknast som proporsjonale. Straff er likevel akseptert for trafikkblokade med kritikkverdig framferd, jf. avsnitta 173 og 180»
Høyesterett oppsummerte praksis fra EMD slik i avsnitt 34:
«Samfunnet må tole ei viss forstyrring av dagleglivet, og styresmaktene må vise ein viss toleranse. Dette vil etter omstenda også tilseia at styresmaktene må vente med å gripe inn. Toleransegraden kan likevel ikkje fastleggjast generelt, men må vurderast konkret – særleg ut frå verknadene av forstyrringane. Der det er fare for liv og helse, kan styresmaktene gripe inn med ein gong. Det skal jamt over også mykje til for at inngrep mot ein aksjon som skapar alvorleg forstyrring av trafikken, og som ikkje er varsla og er i strid med nasjonalt regelverk, vil vera i strid med EMK artikkel 11».
Retten finner det bevist ut over enhver rimelig tvil at A på utilbørlig måte forstyrret den lovlige ferdsel, samt at hun unnlot å rette seg etter pålegg fra politiet, i forbindelse med sin deltakelse i aksjonen 23. august 2021, jf. straffeloven § 181 og politiloven § 30 nr. 1, jf. § 5.
Retten viser til As skylderkjennelse og forklaring, video fra stedet og forklaring fra politibetjent Henrik Kløvstad Aas. Retten legger følgende faktum til grunn som bevist ut over enhver rimelig tvil:
23. august 2021 deltok A i en aksjon i Majourstuakrysset i Oslo. Aksjonen ble arrangert av XR. Aksjonen var ikke formelt varslet til politiet på forhånd etter politiloven § 11. Politiet fikk melding omtrent kl. 13.15 om at 30-40 personer satt i Majourstuakrysset i Oslo. A var blant disse. Hun satt og stod i fotgjengerfeltet i krysset, med bannere med politiske budskap. Hun gjorde det for å stille krav til den norske regjering, samt for å skape oppmerksomhet om klimakrisen. Aksjonen skapte store trafikale problemer, særlig i Kirkeveien hvor det etter hvert stod kø nesten helt opp til Ullevål sykehus. Aksjonen skapte problemer også for kollektivtrafikken, Ruter ringte inn til politiet om dette. Aksjonistene fikk ytre seg i en omtrent en time, før alle aksjonistene fikk et pålegg om å fjerne seg fra området. Påleggene ble gitt mellom 14.02 og 14.12, alle fikk et pålegg om å fjerne seg innen 2 minutter. A var blant disse. Hun valgte å ikke fjerne seg. Politiet bar deretter aksjonistene bort fra stedet, og til arrest.
De objektive vilkår for straff etter straffeloven § 181 og politiloven § 30 nr. 1, jf. § 5 er oppfylt. Retten finner det videre bevist ut over enhver rimelig tvil at A handlet med hensikt. Også de subjektive vilkår for straff er oppfylt. Vilkårene for pådømmelse i tråd med forelegget, er isolert sett oppfylt.
Retten har videre kommet til at pålegget, innbringelsen og straffen ikke utgjør en krenkelse av EMK artikkel 10 og 11. Slik retten ser det hadde aksjonen klare likhetstrekk med saksforholdet som ble vurdert av Høyesterett i HR-2022-981-A, og retten viser til forholdsmessighetsvurderingen i saken for Høyesterett. Retten legger særlig vekt på at aksjonen skapte store trafikale problemer, og på at demonstrantene fikk ytre seg i rundt en time før politiet grep inn.
A skal dømmes i tråd med forelegget.
Retten skal utmåle straff for en enkelt overtredelse av straffeloven § 181 første ledd og en enkelt overtredelse av politiloven § 30 nr. 1, jf. § 5.
Straffeloven § 79 første ledd bokstav a) kommer til anvendelse. Dette innebærer at det ved straffutmålingen tas utgangspunkt i det mest alvorlige forholdet, og deretter gis et tillegg i straffen for de øvrige overtredelsene, jf. HR-2017-1282-A avsnitt 75.
Det straffbærende lovbruddet er overtredelsen av straffeloven § 181 første ledd, der strafferammen er bøter eller fengsel i seks måneder. Strafferammen for overtredelse av politiloven § 30 er bot og fengsel i tre måneder.
Det er uomtvistet at bot er riktig reaksjonsform i den konkrete saken, hvilket også er i tråd med føringen i HR-2022-981-A. De aktuelle overtredelsene er lovbrudd som forekommer hyppig, og allmennpreventive hensyn veier tungt i slike saker, hvilket tilsier en følbar reaksjon.
I HR-2022-981-A ble det tatt utgangspunkt i et bøtenivå på 20 000 kroner for ett tilfelle av brudd på straffeloven § 181 første ledd, jf. § 15 og overtredelse av politiloven § 30 nr. 1, jf. § 5. Høyesterett tok utgangspunkt i bøtedirektivet for blant annet Oslo politidistrikt, som retten mente var rimelig, samtidig som utgangspunktet ivaretok effektivitets- og rimelighetshensyn ved masselovbrudd, se avsnitt 59 til 61.
I tråd med HR-2022-981-A er en bot på 20 000 kr et riktig utgangspunkt også i vår sak.
I formildende retning legger retten noe vekt på at det har gått lang tid siden hendelsen forelegget omfatter fant sted, uten at tiltalte kan lastes for dette, jf. straffeloven § 78 bokstav e.
Det er videre et formildende moment at A i forelegget var varslet om at påstanden fra påtalemyndighetene ville bli 15 000 kr ved hovedforhandling, se hensynene som kommer fram i HR-2021-797-A. Retten er ikke bundet av påtalemyndighetenes straffepåstand, men hensynet til forutberegnelighet for tiltalte tilsier en reduksjon av straffen i den konkrete sak, slik at samlet straff etter fratrekk for varetekt ikke overstiger varslet straff.
Samlet sett mener retten at korrekt og rimelig straff i den konkrete sak er en bot på 17 000 kr. Hverken As rolle i aksjonen eller hennes økonomiske evne gir grunn til å fravike dette.
Etter varetektsfradraget for to dager, som utgjør 2000 kroner i tråd med HR-2022-981-A avsnitt 67 og 68, blir straffen en bot på 15 000 kr.
Subsidiær fengselsstraff settes til 17 dager. Det gis to dager i varetektsfradrag ved soning av den subsidiære fengselsstraffen, jf. straffeloven § 83 sjette ledd.
Aktor har påstått at tiltalte dømmes til å betale sakskostnader på 1500 kr.
Ved domfellelse skal tiltalte som hovedregel dømmes til å erstatte staten nødvendige omkostninger ved saken, jf. straffeprosessloven § 436. Sakskostnader skal bare ilegges dersom det antas å være mulig å oppnå betaling, og avpasses etter tiltaltes økonomiske evne, jf. straffeprosessloven § 437 siste ledd.
A har forklart at hun er student og lever på lån og noe stipend fra staten. Hun har noe penger på sparekonto, men det meste er låst til en BSU-konto.
Sett i lys av As økonomiske evne finner retten at det ikke er riktig å idømme sakskostnader i saken.
DOMSSLUTNING
A, født [00.00.1993], dømmes for overtredelse av
Ved soning av den subsidiære fengselsstraffen kommer 2 dager til fradrag som utholdt i varetekt, jf. straffeloven § 83.
Sakskostnader idømmes ikke.
Retten er kommet til at A skal dømmes i tråd med forelegget til en bot på 15 000 kr, subsidiært 17 dagers fengsel.
A er med i miljøbevegelsen Extinction Rebellion (XR). Gruppen er en internasjonal ikke-voldelig organisasjon, som mener sivil ulydighet er nødvendig for å overbevise myndighetene om alvoret i klimakrisen.
Saken omhandler As deltakelse på en aksjon arrangert av XR 23. august 2021. Retten vil innledningsvis redegjøre kort for de rettslige utgangspunktene for vurderingen etter EMK, for deretter kommentere skyldspørsmålet og straffeutmålingen.
A har i retten erkjent straffeskyld.
Retten tar utgangspunkt i Høyesteretts dom HR-2022-981-A. Høyesterett trakk her opp utgangspunktene for vurderingen etter EMK artikkel 10 og 11.
Høyesterett viste til at EMK artikkel 11 fungerer som en spesialregel ved fredelige demonstrasjoner, se avsnitt 21. I likhet med Høyesterettsdommen er det i vår sak ingen tvil om at demonstrasjonen i vår sak var fredelige og vernet av bestemmelsen, at det er gjort inngrep i forsamlingsfriheten ved at tiltalte er pålagt å fjerne seg og senere pågrepet og bøtelagt.
For at inngrep i forsamlingsfriheten etter EMK artikkel 11 nr. 2 skal være lovlig må tre vilkår være oppfylt: (i) inngrepet på må hjemmel i lov, (ii) ivareta et legitimt formål, og (iii) være nødvending i et demokratisk samfunn (proporsjonalitetsvurderingen).
Det er klart at inngrepene i vår sak isolert sett har hjemmel i lov. Som i HR-2022-981-A avsnitt 43, legger retten videre til grunn at politiets inngrep ivaretok flere av de legitime formålene som er angitt i EMK artikkel 11 nr. 2. Hovedspørsmålet er i vår sak er om inngrepene er forholdsmessige. Høyesterett uttalte følgende om forholdsmessighetsvurderingen i HR-2022-981-A i avsnitt 26 og 27:
«Proporsjonalitetsvurderinga er brei. I den eine vektskåla ligg dei føremåla som er nemnde i EMK artikkel 11 nr. 2. I den andre ligg ytringsfridomen i ord, fakter eller til og med teiing frå personar som er samla på ein veg eller annan offentleg stad, jf. avsnitt 144. Det står sentralt i vurderinga om tiltaka er rimelege og eigna til å oppnå det legitime føremålet som er søkt vareteke. Som utgangspunkt gjeld det eit krav om at andre og mindre inngripande tiltak som er eigna til å oppnå føremålet, ikkje må vera tilgjengelege, jf. avsnitt 143 og Kjølbro side 852. I storkammerdommen avsnitt 146 går det fram at arten av, og alvoret i, sanksjonane, må ha vekt. I utgangspunktet krevst det særleg gode grunnar – «particular justification» – for at straffesanksjonar mot fredelege demonstrantar skal reknast som proporsjonale. Straff er likevel akseptert for trafikkblokade med kritikkverdig framferd, jf. avsnitta 173 og 180»
Høyesterett oppsummerte praksis fra EMD slik i avsnitt 34:
«Samfunnet må tole ei viss forstyrring av dagleglivet, og styresmaktene må vise ein viss toleranse. Dette vil etter omstenda også tilseia at styresmaktene må vente med å gripe inn. Toleransegraden kan likevel ikkje fastleggjast generelt, men må vurderast konkret – særleg ut frå verknadene av forstyrringane. Der det er fare for liv og helse, kan styresmaktene gripe inn med ein gong. Det skal jamt over også mykje til for at inngrep mot ein aksjon som skapar alvorleg forstyrring av trafikken, og som ikkje er varsla og er i strid med nasjonalt regelverk, vil vera i strid med EMK artikkel 11».
Retten finner det bevist ut over enhver rimelig tvil at A på utilbørlig måte forstyrret den lovlige ferdsel, samt at hun unnlot å rette seg etter pålegg fra politiet, i forbindelse med sin deltakelse i aksjonen 23. august 2021, jf. straffeloven § 181 og politiloven § 30 nr. 1, jf. § 5.
Retten viser til As skylderkjennelse og forklaring, video fra stedet og forklaring fra politibetjent Henrik Kløvstad Aas. Retten legger følgende faktum til grunn som bevist ut over enhver rimelig tvil:
23. august 2021 deltok A i en aksjon i Majourstuakrysset i Oslo. Aksjonen ble arrangert av XR. Aksjonen var ikke formelt varslet til politiet på forhånd etter politiloven § 11. Politiet fikk melding omtrent kl. 13.15 om at 30-40 personer satt i Majourstuakrysset i Oslo. A var blant disse. Hun satt og stod i fotgjengerfeltet i krysset, med bannere med politiske budskap. Hun gjorde det for å stille krav til den norske regjering, samt for å skape oppmerksomhet om klimakrisen. Aksjonen skapte store trafikale problemer, særlig i Kirkeveien hvor det etter hvert stod kø nesten helt opp til Ullevål sykehus. Aksjonen skapte problemer også for kollektivtrafikken, Ruter ringte inn til politiet om dette. Aksjonistene fikk ytre seg i en omtrent en time, før alle aksjonistene fikk et pålegg om å fjerne seg fra området. Påleggene ble gitt mellom 14.02 og 14.12, alle fikk et pålegg om å fjerne seg innen 2 minutter. A var blant disse. Hun valgte å ikke fjerne seg. Politiet bar deretter aksjonistene bort fra stedet, og til arrest.
De objektive vilkår for straff etter straffeloven § 181 og politiloven § 30 nr. 1, jf. § 5 er oppfylt. Retten finner det videre bevist ut over enhver rimelig tvil at A handlet med hensikt. Også de subjektive vilkår for straff er oppfylt. Vilkårene for pådømmelse i tråd med forelegget, er isolert sett oppfylt.
Retten har videre kommet til at pålegget, innbringelsen og straffen ikke utgjør en krenkelse av EMK artikkel 10 og 11. Slik retten ser det hadde aksjonen klare likhetstrekk med saksforholdet som ble vurdert av Høyesterett i HR-2022-981-A, og retten viser til forholdsmessighetsvurderingen i saken for Høyesterett. Retten legger særlig vekt på at aksjonen skapte store trafikale problemer, og på at demonstrantene fikk ytre seg i rundt en time før politiet grep inn.
A skal dømmes i tråd med forelegget.
Retten skal utmåle straff for en enkelt overtredelse av straffeloven § 181 første ledd og en enkelt overtredelse av politiloven § 30 nr. 1, jf. § 5.
Straffeloven § 79 første ledd bokstav a) kommer til anvendelse. Dette innebærer at det ved straffutmålingen tas utgangspunkt i det mest alvorlige forholdet, og deretter gis et tillegg i straffen for de øvrige overtredelsene, jf. HR-2017-1282-A avsnitt 75.
Det straffbærende lovbruddet er overtredelsen av straffeloven § 181 første ledd, der strafferammen er bøter eller fengsel i seks måneder. Strafferammen for overtredelse av politiloven § 30 er bot og fengsel i tre måneder.
Det er uomtvistet at bot er riktig reaksjonsform i den konkrete saken, hvilket også er i tråd med føringen i HR-2022-981-A. De aktuelle overtredelsene er lovbrudd som forekommer hyppig, og allmennpreventive hensyn veier tungt i slike saker, hvilket tilsier en følbar reaksjon.
I HR-2022-981-A ble det tatt utgangspunkt i et bøtenivå på 20 000 kroner for ett tilfelle av brudd på straffeloven § 181 første ledd, jf. § 15 og overtredelse av politiloven § 30 nr. 1, jf. § 5. Høyesterett tok utgangspunkt i bøtedirektivet for blant annet Oslo politidistrikt, som retten mente var rimelig, samtidig som utgangspunktet ivaretok effektivitets- og rimelighetshensyn ved masselovbrudd, se avsnitt 59 til 61.
I tråd med HR-2022-981-A er en bot på 20 000 kr et riktig utgangspunkt også i vår sak.
I formildende retning legger retten noe vekt på at det har gått lang tid siden hendelsen forelegget omfatter fant sted, uten at tiltalte kan lastes for dette, jf. straffeloven § 78 bokstav e.
Det er videre et formildende moment at A i forelegget var varslet om at påstanden fra påtalemyndighetene ville bli 15 000 kr ved hovedforhandling, se hensynene som kommer fram i HR-2021-797-A. Retten er ikke bundet av påtalemyndighetenes straffepåstand, men hensynet til forutberegnelighet for tiltalte tilsier en reduksjon av straffen i den konkrete sak, slik at samlet straff etter fratrekk for varetekt ikke overstiger varslet straff.
Samlet sett mener retten at korrekt og rimelig straff i den konkrete sak er en bot på 17 000 kr. Hverken As rolle i aksjonen eller hennes økonomiske evne gir grunn til å fravike dette.
Etter varetektsfradraget for to dager, som utgjør 2000 kroner i tråd med HR-2022-981-A avsnitt 67 og 68, blir straffen en bot på 15 000 kr.
Subsidiær fengselsstraff settes til 17 dager. Det gis to dager i varetektsfradrag ved soning av den subsidiære fengselsstraffen, jf. straffeloven § 83 sjette ledd.
Aktor har påstått at tiltalte dømmes til å betale sakskostnader på 1500 kr.
Ved domfellelse skal tiltalte som hovedregel dømmes til å erstatte staten nødvendige omkostninger ved saken, jf. straffeprosessloven § 436. Sakskostnader skal bare ilegges dersom det antas å være mulig å oppnå betaling, og avpasses etter tiltaltes økonomiske evne, jf. straffeprosessloven § 437 siste ledd.
A har forklart at hun er student og lever på lån og noe stipend fra staten. Hun har noe penger på sparekonto, men det meste er låst til en BSU-konto.
Sett i lys av As økonomiske evne finner retten at det ikke er riktig å idømme sakskostnader i saken.
DOMSSLUTNING
A, født [00.00.1993], dømmes for overtredelse av
Ved soning av den subsidiære fengselsstraffen kommer 2 dager til fradrag som utholdt i varetekt, jf. straffeloven § 83.
Sakskostnader idømmes ikke.