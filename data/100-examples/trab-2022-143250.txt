Retten legger følgende hendelsesforløp til grunn:
8. juli 2022 var det et mindre trafikkuhell mellom tiltalte As lastebil og en personbil på E18. Det var ingen personskader eller materielle skader av betydning. Førerne ble tatt med til politistasjonen for å fylle inn skademelding. A fremviste et polsk førerkort. Politiet gjorde et søk i sine registre. Der ble det opplyst at A tidligere hadde mistet føreretten med vilkår om full ny førerprøve for gjenerverv. Det var ingen opplysninger i politiets registre om at A hadde gjennomført full ny førerprøve.
Tiltalte har erkjent straffeskyld. Men retten forsto hans telefonforklaring dit hen at han sa at han har gjennomført ny førerprøve i Polen – i etterkant av pålegget om full ny førerprøve som ble gitt i Asker og Bærum tingretts dom av 13. november 2020.
Spørsmålet er således om A faktisk hadde en gyldig førerett på hendelsestidspunktet. I så fall skal han frifinnes.
I nevnte dom ble A pålagt å «gjennomføre og bestå full ny førerprøve, jf. tapsforskriften § 8-3» sjette ledd. Det er på det rene at A ikke har tatt ny førerprøve i Norge.
Retten har vurdert om det er tilstrekkelig å se hen til det norske registeret for å konstatere at A ikke hadde gyldig førerett. Etter rettens syn er svaret nei. Også avleggelse av «full ny førerprøve» i Polen må anses å oppfylle vilkåret i tapsforskriften § 8-3 sjette ledd. Retten vurdering bygger på følgende:
§ 8-3 gir ingen føringer for hvor ny førerprøve skal avlegges. Retten har ikke kommet over relevante forarbeider eller rettspraksis i så henseende. Intuitivt kan det fremstå naturlig at ny førerprøve skal avlegges i Norge. Tap av føreretten etter vegtrafikkloven § 33 får jo ikke noen automatisk virkning i andre land enn i Norge. Det er for eksempel uvisst om As tap av førerett 13. november 2020 ble tatt tak i av polske myndigheter slik at han også mistet føreretten der. Rettens erfaring er at tap av førerett i Norge ikke nødvendigvis følges opp i landet hvor føreretten er utstedt. I slike tilfeller virker det unaturlig at vedkommende som har mistet føreretten i Norge, men (trolig) ikke i Polen, skulle kunne gjennomføre ny førerprøve i nettopp Polen – hvor han formodentlig har en gyldig førerett. Tapsforskriftens begrensede territoriale rekkevidde kan således tale for at «full ny førerprøve» må avlegges i Norge.
På tross av dette mener retten at «full ny førerprøve» må kunne tas i andre EØS-land. Retten mener en slik regel følger av EØS-retten og prinsippet om fri flyt av tjenester og arbeidstakere. Motsatt ville vært en begrensning på EØS-borgeres frihet til å benytte seg av trafikkskoletjenester i andre EØS-land, samt disse skolenes mulighet til å tilby sine tjenester på kryss av landegrenser. Det ville også kunne gjøre det vanskeligere for EØS-borgere å ta arbeid i Norge, for eksempel en polsk arbeider som blir fratatt føreretten på ferie i Norge, som tar ny førerprøve når han er tilbake i Polen, for deretter å ønske å jobbe som sjåfør i Norge.
For ordens skyld: Begrensninger på hvor det kan avlegges ny førerprøve er ikke helt utenkelige, men de må begrunnes i lovlige hensyn og de må være forholdsmessige. Retten er ikke kjent men at det foreligger noen slik begrunnelse.
Videre er spørsmålet om A faktisk har avlagt «full ny førerprøve» i Polen. Retten er overbevist om at han ikke har gjort det. Retten konklusjon bygger på en helhetsvurdering av følgende forhold:
Etter dette finner retten det bevist utover enhver rimelig tvil at A har handlet slik beskrevet i tiltalten – altså at han ikke hadde førerett for lastebil den 8. juli 2022. Han dømmes således i samsvar med tiltalen.
Tiltalte har erkjent straffeskyld. Men retten forsto hans telefonforklaring dit hen at han sa at han har gjennomført ny førerprøve i Polen – i etterkant av pålegget om full ny førerprøve som ble gitt i Asker og Bærum tingretts dom av 13. november 2020.
Spørsmålet er således om A faktisk hadde en gyldig førerett på hendelsestidspunktet. I så fall skal han frifinnes.
I nevnte dom ble A pålagt å «gjennomføre og bestå full ny førerprøve, jf. tapsforskriften § 8-3» sjette ledd. Det er på det rene at A ikke har tatt ny førerprøve i Norge.
Retten har vurdert om det er tilstrekkelig å se hen til det norske registeret for å konstatere at A ikke hadde gyldig førerett. Etter rettens syn er svaret nei. Også avleggelse av «full ny førerprøve» i Polen må anses å oppfylle vilkåret i tapsforskriften § 8-3 sjette ledd. Retten vurdering bygger på følgende:
§ 8-3 gir ingen føringer for hvor ny førerprøve skal avlegges. Retten har ikke kommet over relevante forarbeider eller rettspraksis i så henseende. Intuitivt kan det fremstå naturlig at ny førerprøve skal avlegges i Norge. Tap av føreretten etter vegtrafikkloven § 33 får jo ikke noen automatisk virkning i andre land enn i Norge. Det er for eksempel uvisst om As tap av førerett 13. november 2020 ble tatt tak i av polske myndigheter slik at han også mistet føreretten der. Rettens erfaring er at tap av førerett i Norge ikke nødvendigvis følges opp i landet hvor føreretten er utstedt. I slike tilfeller virker det unaturlig at vedkommende som har mistet føreretten i Norge, men (trolig) ikke i Polen, skulle kunne gjennomføre ny førerprøve i nettopp Polen – hvor han formodentlig har en gyldig førerett. Tapsforskriftens begrensede territoriale rekkevidde kan således tale for at «full ny førerprøve» må avlegges i Norge.
På tross av dette mener retten at «full ny førerprøve» må kunne tas i andre EØS-land. Retten mener en slik regel følger av EØS-retten og prinsippet om fri flyt av tjenester og arbeidstakere. Motsatt ville vært en begrensning på EØS-borgeres frihet til å benytte seg av trafikkskoletjenester i andre EØS-land, samt disse skolenes mulighet til å tilby sine tjenester på kryss av landegrenser. Det ville også kunne gjøre det vanskeligere for EØS-borgere å ta arbeid i Norge, for eksempel en polsk arbeider som blir fratatt føreretten på ferie i Norge, som tar ny førerprøve når han er tilbake i Polen, for deretter å ønske å jobbe som sjåfør i Norge.
For ordens skyld: Begrensninger på hvor det kan avlegges ny førerprøve er ikke helt utenkelige, men de må begrunnes i lovlige hensyn og de må være forholdsmessige. Retten er ikke kjent men at det foreligger noen slik begrunnelse.
Videre er spørsmålet om A faktisk har avlagt «full ny førerprøve» i Polen. Retten er overbevist om at han ikke har gjort det. Retten konklusjon bygger på en helhetsvurdering av følgende forhold:
Etter dette finner retten det bevist utover enhver rimelig tvil at A har handlet slik beskrevet i tiltalten – altså at han ikke hadde førerett for lastebil den 8. juli 2022. Han dømmes således i samsvar med tiltalen.
Kjøring uten førerkort er isolert sett et bøteforhold. Det spesielle i denne saken er at antall ganger A har kjørt uten gyldig førerkort, samt hans øvrige overtredelser av vegtrafikkloven. Historikken er som følger:
Det legges til grunn at foreleggene ovenfor er vedtatt av A. Vår sak er altså fjerde gang A blir straffet for kjøring uten gyldig førerkort, over en periode på noe over 4,5 år.
I HR-2020-1960-A fikk domfelte 15 dager ubetinget fengsel for fjerde og femte kjøring uten gyldig førerkort. De fem gangene hadde skjedd over en periode på 1 år og 8 måneder. Fjerde og femte gang kjøring skjedde litt over et år inn i prøvetiden for en tidligere dom. I avsnitt 24 uttalte Høyesterett:
«På denne bakgrunn mener jeg at grensen mellom betinget og ubetinget fengsel ved gjentatt kjøring uten gyldig førerkort ikke kan avgjøres på grunnlag av antall lovbrudd alene, men at den normalt går ved fem-seks tilfeller.»
Retten finner også grunn til å vise til Riksadvokatens rundskriv RA-2021-2 som gir uttrykk for påtalepraksis:
«Kjøres det uten førerett mer enn tre ganger, bør saken fremmes for retten med påstand om betinget dom og bot som ved tredje gangs kjøring. Det bør vanligvis påstås betinget straff i 15 dager ved tilståelsesdom og 18 dager dersom saken må fremmes til hovedforhandling. Ved ulovlig kjøring mer enn fire-fem ganger bør det som hovedregel påstås ubetinget fengsel. Ved påtaleavgjørelsen bør det undersøkes og tas hensyn til strafferettslige reaksjoner for tilsvarende lovbrudd ilagt de siste 10 år.»
Retten mener det her er riktig å utmåle en kortere ubetinget reaksjon. For flertallet fremstår A å mangle enhver respekt for vegtrafikkloven og sikkerheten for sine medtrafikanter. Dette er ikke bare fjerde gang han kjører uten gyldig førerkort, det er sjette gang han ilegges en reaksjon for brudd på vegtrafikkloven, i løpet av en periode på noe over 4,5 år. Dette er andre gangen han begår nye brudd på vegtrafikkloven i prøvetiden til en betinget dom. Hvis straffen nå ikke får en følbar virkning, fremstår det illusorisk at de tidligere dommene har hatt en prøvetid. Etter flertallets syn har A fått sine sjanser. Flertallet kan ikke se at det er hensiktsmessig å på nytt prøve å gi ham en betinget reaksjon.
Videre har aktor begjært samlet dom etter straffeloven § 39 tredje ledd som kan anvendes ved brudd på vilkår ved betinget dom. Dette er en «kan-bestemmelse». Spørsmålet er om det nå skal avsies en dom som også omfatter straffen i tingrettens tilståelsesdom av 16. september 2021. A fikk som nevnt der 21 dager betinget fengsel, samt kr 14 000 i bot. Denne dommen var en samlet dom med tilståelsesdom datert 13. november 2020.
Med henvisning til Karnovs lovkommentar på lovdata.no bemerkes det at § 39 tredje ledd i praksis blir benyttet bl.a. der det er tale om samme type lovbrudd og der lovbruddet har skjedd tidlig i prøveperioden. Retten finner at det nå er hensiktsmessig med en samlet dom.
Om den konkrete utmålingen uttalte Høyesterett i HR-2019-1757-A at det skal gjøres fradrag for allerede utholdt straff. Fellesstraffen skal være lavere enn summen av alle forholdene, men strengere enn ved en samlet bedømmelse.
Tilståelsesdommen av 16. september 2021 var som nevnt 21 dager betinget fengsel, samt kr 14 000 i bot. Retten legger til grunn denne utmålingen for de forholdene som der ble pådømt.
På hendelsestidspunktet, 8. juli 2022, var A 9 måneder inn i aktuelle prøveperiode. Han skal få et viss fradrag for denne tiden. Videre skal A innrømmes en beskjeden tilståelsesrabatt, jf. straffeloven § 78 bokstav f. Retten bemerker at hans tilståelse hverken har bidratt til å oppklare saken eller vært uforbeholden.
Retten finner det vanskelig å følge aktors påstand siden den ikke inneholder en bot, slik som ble utmålt 16. september 2021. Retten er ukjent med om boten er betalt eller hva som skjer med boten hvis boten nå unnlates fra domsslutningen. Det er således en risiko for dobbeltstraff hvis det nå utmåles en utelukkende ubetinget straff. Boten risikerer å havne utenfor pådømmelsen, men likevel som en byrde for A.
Retten mener en fellesstraff passende kan settes til 18 dager ubetinget fengsel. Retten har særlig sett hen til HR-2020-1960-A hvor to tilfeller av kjøring uten gyldig førerkort (fjerde og femte gang, slik nevnt ovenfor) medførte ubetinget fengsel i 15 dager. I tillegg fastsettes det en bot på kr 14 000. Subsidiær straff for boten settes i henhold til det som nå er praksis (kr 1 000 = 1 dag i fengsel).
Kjøring uten førerkort er isolert sett et bøteforhold. Det spesielle i denne saken er at antall ganger A har kjørt uten gyldig førerkort, samt hans øvrige overtredelser av vegtrafikkloven. Historikken er som følger:
Det legges til grunn at foreleggene ovenfor er vedtatt av A. Vår sak er altså fjerde gang A blir straffet for kjøring uten gyldig førerkort, over en periode på noe over 4,5 år.
I HR-2020-1960-A fikk domfelte 15 dager ubetinget fengsel for fjerde og femte kjøring uten gyldig førerkort. De fem gangene hadde skjedd over en periode på 1 år og 8 måneder. Fjerde og femte gang kjøring skjedde litt over et år inn i prøvetiden for en tidligere dom. I avsnitt 24 uttalte Høyesterett:
«På denne bakgrunn mener jeg at grensen mellom betinget og ubetinget fengsel ved gjentatt kjøring uten gyldig førerkort ikke kan avgjøres på grunnlag av antall lovbrudd alene, men at den normalt går ved fem-seks tilfeller.»
Retten finner også grunn til å vise til Riksadvokatens rundskriv RA-2021-2 som gir uttrykk for påtalepraksis:
«Kjøres det uten førerett mer enn tre ganger, bør saken fremmes for retten med påstand om betinget dom og bot som ved tredje gangs kjøring. Det bør vanligvis påstås betinget straff i 15 dager ved tilståelsesdom og 18 dager dersom saken må fremmes til hovedforhandling. Ved ulovlig kjøring mer enn fire-fem ganger bør det som hovedregel påstås ubetinget fengsel. Ved påtaleavgjørelsen bør det undersøkes og tas hensyn til strafferettslige reaksjoner for tilsvarende lovbrudd ilagt de siste 10 år.»
Retten mener det her er riktig å utmåle en kortere ubetinget reaksjon. For flertallet fremstår A å mangle enhver respekt for vegtrafikkloven og sikkerheten for sine medtrafikanter. Dette er ikke bare fjerde gang han kjører uten gyldig førerkort, det er sjette gang han ilegges en reaksjon for brudd på vegtrafikkloven, i løpet av en periode på noe over 4,5 år. Dette er andre gangen han begår nye brudd på vegtrafikkloven i prøvetiden til en betinget dom. Hvis straffen nå ikke får en følbar virkning, fremstår det illusorisk at de tidligere dommene har hatt en prøvetid. Etter flertallets syn har A fått sine sjanser. Flertallet kan ikke se at det er hensiktsmessig å på nytt prøve å gi ham en betinget reaksjon.
Videre har aktor begjært samlet dom etter straffeloven § 39 tredje ledd som kan anvendes ved brudd på vilkår ved betinget dom. Dette er en «kan-bestemmelse». Spørsmålet er om det nå skal avsies en dom som også omfatter straffen i tingrettens tilståelsesdom av 16. september 2021. A fikk som nevnt der 21 dager betinget fengsel, samt kr 14 000 i bot. Denne dommen var en samlet dom med tilståelsesdom datert 13. november 2020.
Med henvisning til Karnovs lovkommentar på lovdata.no bemerkes det at § 39 tredje ledd i praksis blir benyttet bl.a. der det er tale om samme type lovbrudd og der lovbruddet har skjedd tidlig i prøveperioden. Retten finner at det nå er hensiktsmessig med en samlet dom.
Om den konkrete utmålingen uttalte Høyesterett i HR-2019-1757-A at det skal gjøres fradrag for allerede utholdt straff. Fellesstraffen skal være lavere enn summen av alle forholdene, men strengere enn ved en samlet bedømmelse.
Tilståelsesdommen av 16. september 2021 var som nevnt 21 dager betinget fengsel, samt kr 14 000 i bot. Retten legger til grunn denne utmålingen for de forholdene som der ble pådømt.
På hendelsestidspunktet, 8. juli 2022, var A 9 måneder inn i aktuelle prøveperiode. Han skal få et viss fradrag for denne tiden. Videre skal A innrømmes en beskjeden tilståelsesrabatt, jf. straffeloven § 78 bokstav f. Retten bemerker at hans tilståelse hverken har bidratt til å oppklare saken eller vært uforbeholden.
Retten finner det vanskelig å følge aktors påstand siden den ikke inneholder en bot, slik som ble utmålt 16. september 2021. Retten er ukjent med om boten er betalt eller hva som skjer med boten hvis boten nå unnlates fra domsslutningen. Det er således en risiko for dobbeltstraff hvis det nå utmåles en utelukkende ubetinget straff. Boten risikerer å havne utenfor pådømmelsen, men likevel som en byrde for A.
Retten mener en fellesstraff passende kan settes til 18 dager ubetinget fengsel. Retten har særlig sett hen til HR-2020-1960-A hvor to tilfeller av kjøring uten gyldig førerkort (fjerde og femte gang, slik nevnt ovenfor) medførte ubetinget fengsel i 15 dager. I tillegg fastsettes det en bot på kr 14 000. Subsidiær straff for boten settes i henhold til det som nå er praksis (kr 1 000 = 1 dag i fengsel).
Hovedregelen er at det skal idømmes saksomkostninger, jf. straffeprosessloven § 436. Saksomkostningene «ilegges bare dersom det antas mulig å oppnå betaling». A oppgir å være bosatt i Polen. Det antas derfor vanskelig å oppnå betaling. Videre idømmes han en følbar bot og dessuten har han gitt en forbeholden tilståelse. Etter en samlet vurdering finner retten det riktig å frita ham saksomkostningsansvaret.
Dommen er enstemmig.
DOMSSLUTNING
A, f. [00.00.1987], dømmes for overtredelse av vegtrafikkloven § 31 jf. § 24 første ledd.
Fellesstraff for lovbruddet, sammenholdt med Ringerike, Asker og Bærum tingretts dom av 16. september 2021, settes til fengsel i 18 dager, samt en bot på kr 14 000, subsidiært 14 dager fengsel, jf. straffeloven § 39 tredje ledd.
Det som eventuelt er betalt av boten som ble utmålt av Ringerike, Asker og Bærum tingrett i dom av 16. september 2021, kommer til fradrag i den boten som nå idømmes.