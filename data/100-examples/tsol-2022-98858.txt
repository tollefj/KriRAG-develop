Retten har foretatt en bevisvurdering på grunnlag av de bevis som ble ført under hovedforhandlingen. Ved bevisvurderingen har retten lagt til grunn at enhver rimelig og fornuftig tvil skal komme tiltalte til gode.
Retten vil først redegjøre for det faktum retten har funnet bevist. Deretter vil retten ta stilling til skyldspørsmålet, straffutmåling, tap av førerett og til slutt sakskostnadsspørsmålet.
Tiltalte ble den 06.04.2022 kl. 23:38 stanset under bilkjøring i en tilfeldig kontroll av politibetjentene Paulsen og Torget. Etter å ha stanset bilen foretok politibetjent Paulsen en tegn- og symptomtest, som politibetjenten mente ga utslag ved at tiltalte ikke klarte å se i kryss, hadde høy puls og unormal reaksjon på pupillene da de ble lyst på. Politibetjenten oppfattet tiltalte som sløv, noe sen i oppfatningen og at han mumlet da han snakket. Det ble gjort en spytt-test som ga utslag på THC. På denne bakgrunn ble tiltalte tatt med til legevakten for undersøkelser.
Ved klinisk undersøkelse på legevakten en times tid etter at tiltalte ble stanset, konkluderte legen med «ikke påvirket». Blodprøvene som ble tatt viste imidlertid en konsentrasjon av THC i blodet på 0,0233 mikromol per liter blod. I forkant av kjøringen hadde tiltalte vært hos en venn og fått servert te med cannabisolje inneholdende THC. Han var klar over at det var cannabisolje i teen, og at denne inneholdt THC.
I bevisvurderingen har retten særlig lagt vekt på forklaringen til tiltalte og de to politibetjentene som stanset han under kjøringen, samt den kliniske undersøkelsen foretatt av legen og analysen av blodprøveresultatene.
Retten finner det bevist at tiltalte objektivt sett har overtrådt vegtrafikkloven § 22 første ledd ved at han kjørte bil da han var påvirket av THC. Han regnes som «påvirket» fordi konsentrasjonen av THC i blodet oversteg lovlig verdi fastsatt i forskrift, jf. § 22 tredje ledd.
Retten finner det heller ikke tvilsomt at tiltalte har opptrådt uaktsomt. Han inntok forsettlig cannabisoljen, som han forsto inneholdt THC, og han kan da bebreides for å ha kjørt bil så kort tid etterpå at konsentrasjonen av THC i blodet fortsatt var over lovlig grense. Tiltalte kjente til at konsentrasjonen av THC i blodet kan vare lenger enn den subjektive rusfølelsen gir. Den usikkerhet som her er omkring virkning av THC, tilsier skjerpet aktsomhet hos føreren, jf. LB-2020-187416.
Tiltalte har forklart at han ikke kjente seg påvirket og ikke tenkte over at han fortsatt hadde THC i blodet da han kjørte bil den aktuelle natten. Retten bemerker at villfarelse knyttet til konsentrasjonen av THC i blodet ved kjøringen ikke fritar fra straff, jf. vegtrafikkloven § 22 fjerde ledd. Dersom føreren forstod eller burde forstått at han hadde inntatt THC, domfelles han selv om han ikke var klar over at den lovlige grensen var overskredet. Det samme gjelder hvor føreren villfarende trodde at virkestoffet var helt ute av kroppen, jf. LF-2021-45211 og HR-2021-1857-U. Et slikt objektivt straffbarhetsvilkår er av Høyesterett ikke ansett å være i strid med uskyldspresumpsjonen i Grunnloven og Den Europeiske Menneskerettighetskonvensjonen (EMK).
Tiltalte domfelles for å ha kjørt i ruspåvirket tilstand, jf. vegtrafikkloven § 31 første ledd, jf. § 22 første ledd.
Retten finner det bevist at tiltalte brukte cannabisolje inneholdende THC et par dager forut for kjøringen den 06.04.2022. Han har dermed objektivt sett overtrådt bestemmelsen i legemiddelloven § 24 første ledd.
Det fremgikk av tiltaltes forklaring at han var klar over at det var THC i cannabisoljen han fikk i teen, og han har ved å drikke teen handlet forsettlig.
Tiltalte domfelles for å ha brukt narkotika, jf. legemiddelloven § 31 annet ledd, jf. § 24 første ledd.
Det skal utmåles straff for kjøring i ruspåvirket tilstand og bruk av narkotika. Den ruspåvirkede kjøringen er bærende ved straffeutmålingen. Bruk av narkotika er isolert sett et bøteforhold og skjerpende ved straffen.
Tiltalte har kjørt bil med THC i blodet tilsvarende over 0,5, men under 1,2 i promille, jf. omregning foretatt i forskrift om faste grenser for påvirkning av andre berusende eller bedøvende middel enn alkohol. Isolert sett medfører dette en betinget fengselsstraff og bot, jf. vegtrafikkloven § 31 annet ledd bokstav b sammenholdt med rettspraksis. Siden tiltalte den 15.02.2022 ble ilagt forelegg for overtredelse av vegtrafikkloven § 31 første ledd, jf. § 22 første ledd, skal det imidlertid «som regel» utmåles en ubetinget fengselsstraff og bot, jf. vegtrafikkloven § 31 fjerde ledd siste punktum.
Retten er enig med aktor i at det skal gjøres unntak fra denne hovedregelen, og at tiltalte i stedet skal idømmes en betinget fengselsstraff. Det er særlig sett hen til at den forrige overtredelsen gjaldt kjøring med lavpromille, altså med en påvirkning tilvarende mellom 0,2 og 0,5 promille. Verken den forrige ruspåvirkede kjøringen eller den som retten nå behandler, ville altså isolert sett ledet til ubetinget fengselsstraff. Videre har påtalemyndigheten ikke innhentet en personundersøkelse fra Kriminalomsorgen som kunne avdekket om tiltalte er i målgruppen for program mot ruspåvirket kjøring. Tiltalte har komplekse helseproblemer som er nært knyttet til rusmisbruket, og betydningen av dette er ikke kartlagt slik at retten kan vurdere om det er hensiktsmessig å idømme en slik reaksjon. Samlet sett finner retten at fengselsstraffen skal gjøres betinget.
Ved utmålingen av den betingede fengselsstraffen legger retten til grunn at det ikke oppsto konkrete faresituasjoner ved kjøringen. Det var mørkt, men ellers gode kjøreforhold. Det var lite trafikk på veiene, kjøringen skjedde utenfor tettbygd strøk og tiltalte hadde ingen passasjerer i bilen. Det er imidlertid skjerpende at det er tale om andre gangs kjøring i ruspåvirket tilstand. Rettspraksis viser at straffen skjerpes betydelig ved gjentatt ruspåvirket kjøring.
Tilståelsen for post II får helt begrenset betydning ved straffutmålingen selv om det anses som en formildende omstendighet, jf. straffeloven § 78 bokstav f. Tilståelsen har ikke hatt betydning for oppklaringen av saken eller medført prosessøkonomisk besparelse. Det er videre formildende at det har gått noe tid siden hendelsen fant sted, uten at dette kan lastes tiltalte, jf. straffeloven § 78 bokstav e. En liggetid på to måneder fra analyseresultatet forelå og fram til tiltalebeslutningen ble tatt ut, er noe lengre tid enn hva som er nødvendig utfra lovbruddets art. Det er for øvrig ingen øvrige formildende omstendigheter ved saken.
Samlet sett finner retten at tiltalte skal dømmes til betinget fengsel i 21 dager. Det er funnet veiledning for straffenivået i lagmannsrettens avgjørelser med referanse LB-2021-69400, LH-2021-44619 og LH-2020-10693.
Tiltalte skal videre idømmes en bot. Boten skal som utgangspunkt settes til halvannen ganger brutto månedslønn, men slik at retten skal ta hensyn til tiltaltes økonomiske evne, jf. straffeloven § 53 annet ledd. Retten legger til grunn tiltaltes opplysning om at han har er uføretrygdet og har en brutto inntekt på 29 000 kroner i måneden. Han har formue på over 1 000 000 kroner og er gjeldsfri. Han har imidlertid en utfordrende helsesituasjon som gjør at han vil pådra økte månedlige kostnader med taxi når han mister føreretten. Retten setter boten skjønnsmessig til 35 000 kroner, noe som vil være en følbar reaksjon for tiltalte.
Tiltalte skal idømmes tap av føreretten, jf. vegtrafikkloven § 33 nr. 1. Siden han den 15.02.2020 ble ilagt forelegg for ruspåvirket kjøring, jf. vegtrafikkloven § 31 bokstav a, får tapsforskriften § 3-4 nr. 2 anvendelse. Bestemmelsen lyder:
«Blir person med førerett ilagt straff for å ha ført motorvogn med en alkoholkonsentrasjon i blodet over 0,5 promille, eller over 0,25 milligram per liter luft i utåndingsluften, og han tidligere er ilagt straff etter vegtrafikkloven § 31 annet ledd bokstav a, skal fastsettelsen av tap av førerett ta utgangspunkt i hva som isolert sett er vanlig tapsperiode for den siste overtredelsen, jf. vegtrafikkloven § 33 nr. 1 annet ledd. Den foregående overtredelsen tas i betraktning som en skjerpende omstendighet, slik at tapsperioden fastsettes for lengre tid enn ellers ved første gangs overtredelse»
Vanlig tapsperiode for den overtredelsen vår sak gjelder er tap av føreretten i 12 måneder, jf. tapsforskriften § 3-2 nr. 3 sett i sammenheng med rettspraksis. Når det tas i betraktning at tiltalte tidligere har fått forelegg for ruspåvirket kjøring, skal tapstiden i utgangspunktet settes for en noe lengre tid. Imidlertid har tiltalte en utfordrende helsesituasjon som gjør virkningen av tapet av førerkort svært byrdefull. Tiltalte er lam i den ene halvdelen av overkroppen og har nedsatt følelse i den ene foten, etter en mislykket operasjon i 2006. Han har derfor et særlig behov for å benytte bil som transportmiddel. Retten setter tapstiden til 12 måneder i tråd med aktors påstand, jf. tapsforskriften § 1-3.
Retten har vurdert om det er grunnlag for å gå under minstetiden på 12 måneder, under henvisning til vegtrafikkloven § 33 nr. 1 sjette ledd og betraktningene i forarbeidene til bestemmelsen, Ot.prp.nr.61 (1989–1990) s. 14:
«I heilt særlege høve kan det vere ynskjeleg å gå under minstetida for inndraging sjøl om det ikkje ligg føre særs formildande omstende ved det som har vore grunnlaget for den obligatoriske inndraginga. Ein tenkjer her på sterkt funksjonshemma som kan ha eit særleg behov for bruk av bil og når transportbehovet ikkje kan dekkast ved hjelp av kollektive transportmiddel. Departementet vil tilrå å lempe på den obligatoriske minstetida for inndraging av førarkort i slike heilt særlege høve»
Når retten likevel ikke setter tapstiden lavere enn minstetiden på 12 måneder, skyldes dette at tiltalte er uføretrygdet og må forventes å kunne legge opp dagene sine slik at han får benyttet seg av offentlig transport og taxitjenester de gangene han har behov for dette.
Tiltalte aksepterte førerkortbeslag den natta han ble stoppet av politiet. Den 05.07.2022 trakk han imidlertid samtykket tilbake og fikk førerkortet tilbakelevert. Han har vært i besittelse av førerkortet siden da. Retten finner ikke at tiltalte med dette «har hatt førerkortet i sin besittelse i lengre tid etter handlingstidspunktet», jf. 1-4 annet ledd. Retten viser til LB-2021-27796, hvor lagmannsretten la til grunn at om lag tre måneder ikke oppfylte vilkåret om lengre tids besittelse.
Tapstiden settes etter dette til 12 måneder.
Retten har foretatt en bevisvurdering på grunnlag av de bevis som ble ført under hovedforhandlingen. Ved bevisvurderingen har retten lagt til grunn at enhver rimelig og fornuftig tvil skal komme tiltalte til gode.
Retten vil først redegjøre for det faktum retten har funnet bevist. Deretter vil retten ta stilling til skyldspørsmålet, straffutmåling, tap av førerett og til slutt sakskostnadsspørsmålet.
Tiltalte ble den 06.04.2022 kl. 23:38 stanset under bilkjøring i en tilfeldig kontroll av politibetjentene Paulsen og Torget. Etter å ha stanset bilen foretok politibetjent Paulsen en tegn- og symptomtest, som politibetjenten mente ga utslag ved at tiltalte ikke klarte å se i kryss, hadde høy puls og unormal reaksjon på pupillene da de ble lyst på. Politibetjenten oppfattet tiltalte som sløv, noe sen i oppfatningen og at han mumlet da han snakket. Det ble gjort en spytt-test som ga utslag på THC. På denne bakgrunn ble tiltalte tatt med til legevakten for undersøkelser.
Ved klinisk undersøkelse på legevakten en times tid etter at tiltalte ble stanset, konkluderte legen med «ikke påvirket». Blodprøvene som ble tatt viste imidlertid en konsentrasjon av THC i blodet på 0,0233 mikromol per liter blod. I forkant av kjøringen hadde tiltalte vært hos en venn og fått servert te med cannabisolje inneholdende THC. Han var klar over at det var cannabisolje i teen, og at denne inneholdt THC.
I bevisvurderingen har retten særlig lagt vekt på forklaringen til tiltalte og de to politibetjentene som stanset han under kjøringen, samt den kliniske undersøkelsen foretatt av legen og analysen av blodprøveresultatene.
Retten finner det bevist at tiltalte objektivt sett har overtrådt vegtrafikkloven § 22 første ledd ved at han kjørte bil da han var påvirket av THC. Han regnes som «påvirket» fordi konsentrasjonen av THC i blodet oversteg lovlig verdi fastsatt i forskrift, jf. § 22 tredje ledd.
Retten finner det heller ikke tvilsomt at tiltalte har opptrådt uaktsomt. Han inntok forsettlig cannabisoljen, som han forsto inneholdt THC, og han kan da bebreides for å ha kjørt bil så kort tid etterpå at konsentrasjonen av THC i blodet fortsatt var over lovlig grense. Tiltalte kjente til at konsentrasjonen av THC i blodet kan vare lenger enn den subjektive rusfølelsen gir. Den usikkerhet som her er omkring virkning av THC, tilsier skjerpet aktsomhet hos føreren, jf. LB-2020-187416.
Tiltalte har forklart at han ikke kjente seg påvirket og ikke tenkte over at han fortsatt hadde THC i blodet da han kjørte bil den aktuelle natten. Retten bemerker at villfarelse knyttet til konsentrasjonen av THC i blodet ved kjøringen ikke fritar fra straff, jf. vegtrafikkloven § 22 fjerde ledd. Dersom føreren forstod eller burde forstått at han hadde inntatt THC, domfelles han selv om han ikke var klar over at den lovlige grensen var overskredet. Det samme gjelder hvor føreren villfarende trodde at virkestoffet var helt ute av kroppen, jf. LF-2021-45211 og HR-2021-1857-U. Et slikt objektivt straffbarhetsvilkår er av Høyesterett ikke ansett å være i strid med uskyldspresumpsjonen i Grunnloven og Den Europeiske Menneskerettighetskonvensjonen (EMK).
Tiltalte domfelles for å ha kjørt i ruspåvirket tilstand, jf. vegtrafikkloven § 31 første ledd, jf. § 22 første ledd.
Retten finner det bevist at tiltalte brukte cannabisolje inneholdende THC et par dager forut for kjøringen den 06.04.2022. Han har dermed objektivt sett overtrådt bestemmelsen i legemiddelloven § 24 første ledd.
Det fremgikk av tiltaltes forklaring at han var klar over at det var THC i cannabisoljen han fikk i teen, og han har ved å drikke teen handlet forsettlig.
Tiltalte domfelles for å ha brukt narkotika, jf. legemiddelloven § 31 annet ledd, jf. § 24 første ledd.
Det skal utmåles straff for kjøring i ruspåvirket tilstand og bruk av narkotika. Den ruspåvirkede kjøringen er bærende ved straffeutmålingen. Bruk av narkotika er isolert sett et bøteforhold og skjerpende ved straffen.
Tiltalte har kjørt bil med THC i blodet tilsvarende over 0,5, men under 1,2 i promille, jf. omregning foretatt i forskrift om faste grenser for påvirkning av andre berusende eller bedøvende middel enn alkohol. Isolert sett medfører dette en betinget fengselsstraff og bot, jf. vegtrafikkloven § 31 annet ledd bokstav b sammenholdt med rettspraksis. Siden tiltalte den 15.02.2022 ble ilagt forelegg for overtredelse av vegtrafikkloven § 31 første ledd, jf. § 22 første ledd, skal det imidlertid «som regel» utmåles en ubetinget fengselsstraff og bot, jf. vegtrafikkloven § 31 fjerde ledd siste punktum.
Retten er enig med aktor i at det skal gjøres unntak fra denne hovedregelen, og at tiltalte i stedet skal idømmes en betinget fengselsstraff. Det er særlig sett hen til at den forrige overtredelsen gjaldt kjøring med lavpromille, altså med en påvirkning tilvarende mellom 0,2 og 0,5 promille. Verken den forrige ruspåvirkede kjøringen eller den som retten nå behandler, ville altså isolert sett ledet til ubetinget fengselsstraff. Videre har påtalemyndigheten ikke innhentet en personundersøkelse fra Kriminalomsorgen som kunne avdekket om tiltalte er i målgruppen for program mot ruspåvirket kjøring. Tiltalte har komplekse helseproblemer som er nært knyttet til rusmisbruket, og betydningen av dette er ikke kartlagt slik at retten kan vurdere om det er hensiktsmessig å idømme en slik reaksjon. Samlet sett finner retten at fengselsstraffen skal gjøres betinget.
Ved utmålingen av den betingede fengselsstraffen legger retten til grunn at det ikke oppsto konkrete faresituasjoner ved kjøringen. Det var mørkt, men ellers gode kjøreforhold. Det var lite trafikk på veiene, kjøringen skjedde utenfor tettbygd strøk og tiltalte hadde ingen passasjerer i bilen. Det er imidlertid skjerpende at det er tale om andre gangs kjøring i ruspåvirket tilstand. Rettspraksis viser at straffen skjerpes betydelig ved gjentatt ruspåvirket kjøring.
Tilståelsen for post II får helt begrenset betydning ved straffutmålingen selv om det anses som en formildende omstendighet, jf. straffeloven § 78 bokstav f. Tilståelsen har ikke hatt betydning for oppklaringen av saken eller medført prosessøkonomisk besparelse. Det er videre formildende at det har gått noe tid siden hendelsen fant sted, uten at dette kan lastes tiltalte, jf. straffeloven § 78 bokstav e. En liggetid på to måneder fra analyseresultatet forelå og fram til tiltalebeslutningen ble tatt ut, er noe lengre tid enn hva som er nødvendig utfra lovbruddets art. Det er for øvrig ingen øvrige formildende omstendigheter ved saken.
Samlet sett finner retten at tiltalte skal dømmes til betinget fengsel i 21 dager. Det er funnet veiledning for straffenivået i lagmannsrettens avgjørelser med referanse LB-2021-69400, LH-2021-44619 og LH-2020-10693.
Tiltalte skal videre idømmes en bot. Boten skal som utgangspunkt settes til halvannen ganger brutto månedslønn, men slik at retten skal ta hensyn til tiltaltes økonomiske evne, jf. straffeloven § 53 annet ledd. Retten legger til grunn tiltaltes opplysning om at han har er uføretrygdet og har en brutto inntekt på 29 000 kroner i måneden. Han har formue på over 1 000 000 kroner og er gjeldsfri. Han har imidlertid en utfordrende helsesituasjon som gjør at han vil pådra økte månedlige kostnader med taxi når han mister føreretten. Retten setter boten skjønnsmessig til 35 000 kroner, noe som vil være en følbar reaksjon for tiltalte.
Tiltalte skal idømmes tap av føreretten, jf. vegtrafikkloven § 33 nr. 1. Siden han den 15.02.2020 ble ilagt forelegg for ruspåvirket kjøring, jf. vegtrafikkloven § 31 bokstav a, får tapsforskriften § 3-4 nr. 2 anvendelse. Bestemmelsen lyder:
«Blir person med førerett ilagt straff for å ha ført motorvogn med en alkoholkonsentrasjon i blodet over 0,5 promille, eller over 0,25 milligram per liter luft i utåndingsluften, og han tidligere er ilagt straff etter vegtrafikkloven § 31 annet ledd bokstav a, skal fastsettelsen av tap av førerett ta utgangspunkt i hva som isolert sett er vanlig tapsperiode for den siste overtredelsen, jf. vegtrafikkloven § 33 nr. 1 annet ledd. Den foregående overtredelsen tas i betraktning som en skjerpende omstendighet, slik at tapsperioden fastsettes for lengre tid enn ellers ved første gangs overtredelse»
Vanlig tapsperiode for den overtredelsen vår sak gjelder er tap av føreretten i 12 måneder, jf. tapsforskriften § 3-2 nr. 3 sett i sammenheng med rettspraksis. Når det tas i betraktning at tiltalte tidligere har fått forelegg for ruspåvirket kjøring, skal tapstiden i utgangspunktet settes for en noe lengre tid. Imidlertid har tiltalte en utfordrende helsesituasjon som gjør virkningen av tapet av førerkort svært byrdefull. Tiltalte er lam i den ene halvdelen av overkroppen og har nedsatt følelse i den ene foten, etter en mislykket operasjon i 2006. Han har derfor et særlig behov for å benytte bil som transportmiddel. Retten setter tapstiden til 12 måneder i tråd med aktors påstand, jf. tapsforskriften § 1-3.
Retten har vurdert om det er grunnlag for å gå under minstetiden på 12 måneder, under henvisning til vegtrafikkloven § 33 nr. 1 sjette ledd og betraktningene i forarbeidene til bestemmelsen, Ot.prp.nr.61 (1989–1990) s. 14:
«I heilt særlege høve kan det vere ynskjeleg å gå under minstetida for inndraging sjøl om det ikkje ligg føre særs formildande omstende ved det som har vore grunnlaget for den obligatoriske inndraginga. Ein tenkjer her på sterkt funksjonshemma som kan ha eit særleg behov for bruk av bil og når transportbehovet ikkje kan dekkast ved hjelp av kollektive transportmiddel. Departementet vil tilrå å lempe på den obligatoriske minstetida for inndraging av førarkort i slike heilt særlege høve»
Når retten likevel ikke setter tapstiden lavere enn minstetiden på 12 måneder, skyldes dette at tiltalte er uføretrygdet og må forventes å kunne legge opp dagene sine slik at han får benyttet seg av offentlig transport og taxitjenester de gangene han har behov for dette.
Tiltalte aksepterte førerkortbeslag den natta han ble stoppet av politiet. Den 05.07.2022 trakk han imidlertid samtykket tilbake og fikk førerkortet tilbakelevert. Han har vært i besittelse av førerkortet siden da. Retten finner ikke at tiltalte med dette «har hatt førerkortet i sin besittelse i lengre tid etter handlingstidspunktet», jf. 1-4 annet ledd. Retten viser til LB-2021-27796, hvor lagmannsretten la til grunn at om lag tre måneder ikke oppfylte vilkåret om lengre tids besittelse.
Tapstiden settes etter dette til 12 måneder.
Tiltalte er domfelt og utgangspunktet er at han skal idømmes sakskostnader, jf. straffeprosessloven § 436. Retten finner ikke grunn til å gjøre unntak fra hovedregelen. Bevisene i saken er etter rettens syn så klare at tiltalte burde erkjent straffeskyld og samtykket til at saken gikk som en tilståelsessak. Han har ved å unnlate dette påført samfunnet økte kostnader.
Tiltalte dømmes til å betale sakskostnader med 2 000 kroner.
Dommen er enstemmig.
DOMSSLUTNING
til fengsel i 21 – tjueen – dager, jf. straffeloven § 79 bokstav a.
Fullbyrding av straffen utsettes med en prøvetid på 2 – to – år jf. straffeloven § 34.
Han dømmes også til å betale en bot på 35 000 – trettifemtusen – kroner, subsidiært fengsel i 15 dager​**, jf. straffeloven § 53.
Som vilkår for gjenerverv av føreretten må det avlegges full ny førerprøve, jf. tapsforskriften § 8-3 sjette ledd.