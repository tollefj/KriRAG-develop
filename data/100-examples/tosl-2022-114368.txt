Tiltalte er 23 år gammel. Han er tidligere domfelt for narkotikaforbrytelse og for grov kroppsskade.
Han domfelles for flere handlinger, og det skal da i prinsippet utmåles en felles straff for begge handlingene, jf. straffeloven § 79 bokstav a. Det tas da utgangspunkt i det alvorligste forholdet og deretter gis et tillegg i straffen for øvrige overtredelsene, jf. HR-2017-1282-A avsnitt 75. Kroppsskaden er det klart alvorligste forholdet. Post II gjelder imidlertid så små mengder narkotika at det kunne vært reagert med forelegg eller påtaleunnlatelse. I lys av hva tiltalte har forklart om sin langvarige rusavhengighet, kan retten ikke se bort fra at narkotikaen var til eget bruk. Retten er dermed enig med aktor i at det gis straffutmålingsfrafall for post II, jf. straffeloven § 61 og HR-2022-731-A.
For kroppsskaden har aktor foreslått 11 måneder ubetinget fengsel, som en tilleggsstraff til Oslo tingretts dom av 21. juni 2022.
Vold er et markant samfunnsproblem og allmennpreventive hensyn gjør seg sterkt gjeldende.
Ved straffutmålingen tar retten utgangspunkt i at stikkene rent faktisk ga begrenset skade. Det ene stikket traff imidlertid på baksiden av brystkassen, og ut fra intensiteten i tiltaltes agering ved knivstikkingen, som skjedde med en 27 cm lang kniv med 16 cm langt knivblad, synes det som en tilfeldighet at handlingen ikke fikk langt alvorligere konsekvenser.
Retten legger til grunn at knivstikkingen i utgangspunktet gir 7-8 måneders fengselsstraff.
Han er tidligere domfelt for grov kroppsskade som og begikk den nye kroppsskade i vår sak etter at straffen for grov kroppsskade var delvis fullbyrdet. Straffeloven § 79 bokstav b kommer dermed til anvendelse for post I, det skal gis et tillegg i straffen. Retten har kommet til at det i saken her bør gjøres et merkbart og ubetinget tillegg.
Det tillegges vekt i skjerpende retning at tiltalte selv ikke stanset knivstikkingen, men ble trukket unna av en tredjeperson.
Retten kan ikke se bort fra tiltaltes forklaring om at fornærmede har forsøkt å rane ham, og at det har foreligget verbal provokasjon, men det er likevel ikke grunnlag for å anse at kroppsskaden «i betydelig grad er foranlediget av den skadelidtes forhold», jf. straffeloven § 78 bokstav c. Fornærmedes handlinger overfor tiltalte i forkant kan etter rettens syn ikke tillegges særlig vekt i formildende retning, gitt tiltaltes voldsomme reaksjon overfor fornærmede.
I formildende retning vektlegges tiltaltes tilståelse. Det er opplyst at hans tilståelse kom første gang i fengslingsmøte. Tilståelse har ikke hatt særlig betydning for etterforskningen, idet han ble tatt på fersk gjerning. Tilståelsen har imidlertid gitt prosessøkonomisk besparelse, ved at forholdet kunne pådømmes selv om fornærmede unnlot å møte. Videre kunne de øvrige vitnene frafalles. Retten mener det bør gjøres et fradrag for tilståelsen på cirka 10 prosent.
Retten finner i utgangspunktet at straffen for kroppsskaden skal utmåles til 10 måneder.
Forholdene i vår sak er begått før Oslo tingretts dom av 21. juni 2022. Retten har kommet til at det skal avsies en tilleggsdom, jf. straffeloven § 82.
Dersom saken hadde vært avgjort samtidig med dom av 21. juni 2022 ville strl. § 79 a vært hensyntatt ved den felles straffutmålingen.
I Oslo tingretts dom av 21. juni 2022 utmålte retten en straff på 70 dager for overtredelsene som tiltalen gjaldt i den saken, jf. dommen side 9. Dersom de forholdene hadde vært pådømt samtidig med forholdene i vår sak, ville straffen trolig vært redusert til 45 dager. Dette vil gi en reduksjon i straffen i vår sak på om lag måned. I Oslo tingretts dom ble det også foretatt en omgjøring av reststraff, hvor retten kom til at 80 dager av reststraffen på 159 dager skulle inngå i fellesstraffen. Det ville blitt samme resultat dersom forholdene ble pådømt samtidig.
Retten har etter dette kommet til at straffen i vår sak settes til fengsel i 9 måneder som en tilleggsdom til Oslo tingretts dom av 21. juni 2022.
Aktor har beregnet at tiltalte har rett til 45 dager fradrag for utholdt varetekt. Forsvarer hadde ingen innsigelser til det. Retten legger etter dette til grunn at tiltalte har krav på 45 dager fradrag i fengselsstraffen for utholdt varetekt, jf. straffeloven § 83.
Aktor har lagt ned påstand om inndragning av 12,5 gram hasj, 0,49 gram kokain og en kniv i medhold av straffeloven § 69 første ledd bokstav b, jf. § 75. Tiltalte har samtykket til inndragningen. Retten finner at vilkårene for inndragning er til stede, og dømmer tiltalte til å tåle inndragning av 12,5 gram hasj, 0,49 gram kokain og en kniv.
Sakskostnader er ikke påstått og idømmes ikke, jf. straffeprosessloven § 437 tredje ledd. Retten viser til tiltaltes svake økonomiske situasjon og til at han for tiden soner i fengsel.
Dommen er enstemmig.
DOMSSLUTNING
Varetekt kommer til fradrag med 45 – førtifem – dager, jf. straffeloven 2005 § 83.
Tiltalte har avgitt en uforbeholden tilståelse i retten i dag.
Når det gjelder post I, forklarte tiltalte at han på det aktuelle tidspunktet var på Grønland. Han røyket joint med et par venner. Han hadde med seg kniv som beskyttelse mot ran eller om noen skal banke ham eller lignende. Tiltalte og fornærmede kjenner ikke hverandre, men de var i samme miljø. Fornærmede, som var ganske påvirket av alkohol, tok på tiltaltes sideveske. Tiltalte trodde fornærmede forsøkte å rane ham. Ifølge tiltalte ble det også sagt noe om hans døde foreldre. Tiltalte forklarte at han fikk black-out, tok frem kniven, og stakk fornærmede.
Tilståelsen for post I styrkes av øvrige bevis i saken, herunder videofilm av hendelsen og beslagsrapport om tiltaltes kniv, og legeuttalelse med journalnotat som anga følgende skader på fornærmede: kuttskade ca 2cm lengde ved høyre skulderblad, kuttskade på ryggsiden av venstre underarm (<5 cm), og kuttskade fortil høyre lår (<3cm). Kuttskadene er beskrevet som overfladiske.
Straffeloven setter straff for bl.a. å påføre noen en kroppsskade. Det beror på en konkret vurdering hva som anses som en skade, hvor blant annet skadens varighet og omfang vil være sentrale momenter. Krav til en viss innvirkning på kroppens anatomiske eller fysiologiske tilstand gjør at for eksempel småsår og blåmerker ikke anses som en kroppsskade, jf. Ot.prp.nr.22 (2008–2009) side 5.
Retten viser til at tiltalte påførte fornærmede tre stikkskader som måtte sys. Det foreligger dermed utvilsomt en kroppsskade i § 273s forstand. Det er videre ikke tvil om at tiltalte har skadet fornærmedes kropp forsettlig. Retten viser til at tiltalte stakk fornærmede med en kniv tre ganger.
Tilståelsen for post II styrkes av beslagsrapport og analyser av de beslaglagte narkotiske stoffene. Tiltalte var klar over at han hadde en snusboks med cirka 15 gram hasj og 0,49 gram kokain.
De objektive og subjektive vilkår for straff er etter dette oppfylt, og tiltalte blir da å domfelle for overtredelse av straffeloven § 273 og straffeloven § 231 første ledd i samsvar med tiltalebeslutningen.
Tiltalte er 23 år gammel. Han er tidligere domfelt for narkotikaforbrytelse og for grov kroppsskade.
Han domfelles for flere handlinger, og det skal da i prinsippet utmåles en felles straff for begge handlingene, jf. straffeloven § 79 bokstav a. Det tas da utgangspunkt i det alvorligste forholdet og deretter gis et tillegg i straffen for øvrige overtredelsene, jf. HR-2017-1282-A avsnitt 75. Kroppsskaden er det klart alvorligste forholdet. Post II gjelder imidlertid så små mengder narkotika at det kunne vært reagert med forelegg eller påtaleunnlatelse. I lys av hva tiltalte har forklart om sin langvarige rusavhengighet, kan retten ikke se bort fra at narkotikaen var til eget bruk. Retten er dermed enig med aktor i at det gis straffutmålingsfrafall for post II, jf. straffeloven § 61 og HR-2022-731-A.
For kroppsskaden har aktor foreslått 11 måneder ubetinget fengsel, som en tilleggsstraff til Oslo tingretts dom av 21. juni 2022.
Vold er et markant samfunnsproblem og allmennpreventive hensyn gjør seg sterkt gjeldende.
Ved straffutmålingen tar retten utgangspunkt i at stikkene rent faktisk ga begrenset skade. Det ene stikket traff imidlertid på baksiden av brystkassen, og ut fra intensiteten i tiltaltes agering ved knivstikkingen, som skjedde med en 27 cm lang kniv med 16 cm langt knivblad, synes det som en tilfeldighet at handlingen ikke fikk langt alvorligere konsekvenser.
Retten legger til grunn at knivstikkingen i utgangspunktet gir 7-8 måneders fengselsstraff.
Han er tidligere domfelt for grov kroppsskade som og begikk den nye kroppsskade i vår sak etter at straffen for grov kroppsskade var delvis fullbyrdet. Straffeloven § 79 bokstav b kommer dermed til anvendelse for post I, det skal gis et tillegg i straffen. Retten har kommet til at det i saken her bør gjøres et merkbart og ubetinget tillegg.
Det tillegges vekt i skjerpende retning at tiltalte selv ikke stanset knivstikkingen, men ble trukket unna av en tredjeperson.
Retten kan ikke se bort fra tiltaltes forklaring om at fornærmede har forsøkt å rane ham, og at det har foreligget verbal provokasjon, men det er likevel ikke grunnlag for å anse at kroppsskaden «i betydelig grad er foranlediget av den skadelidtes forhold», jf. straffeloven § 78 bokstav c. Fornærmedes handlinger overfor tiltalte i forkant kan etter rettens syn ikke tillegges særlig vekt i formildende retning, gitt tiltaltes voldsomme reaksjon overfor fornærmede.
I formildende retning vektlegges tiltaltes tilståelse. Det er opplyst at hans tilståelse kom første gang i fengslingsmøte. Tilståelse har ikke hatt særlig betydning for etterforskningen, idet han ble tatt på fersk gjerning. Tilståelsen har imidlertid gitt prosessøkonomisk besparelse, ved at forholdet kunne pådømmes selv om fornærmede unnlot å møte. Videre kunne de øvrige vitnene frafalles. Retten mener det bør gjøres et fradrag for tilståelsen på cirka 10 prosent.
Retten finner i utgangspunktet at straffen for kroppsskaden skal utmåles til 10 måneder.
Forholdene i vår sak er begått før Oslo tingretts dom av 21. juni 2022. Retten har kommet til at det skal avsies en tilleggsdom, jf. straffeloven § 82.
Dersom saken hadde vært avgjort samtidig med dom av 21. juni 2022 ville strl. § 79 a vært hensyntatt ved den felles straffutmålingen.
I Oslo tingretts dom av 21. juni 2022 utmålte retten en straff på 70 dager for overtredelsene som tiltalen gjaldt i den saken, jf. dommen side 9. Dersom de forholdene hadde vært pådømt samtidig med forholdene i vår sak, ville straffen trolig vært redusert til 45 dager. Dette vil gi en reduksjon i straffen i vår sak på om lag måned. I Oslo tingretts dom ble det også foretatt en omgjøring av reststraff, hvor retten kom til at 80 dager av reststraffen på 159 dager skulle inngå i fellesstraffen. Det ville blitt samme resultat dersom forholdene ble pådømt samtidig.
Retten har etter dette kommet til at straffen i vår sak settes til fengsel i 9 måneder som en tilleggsdom til Oslo tingretts dom av 21. juni 2022.
Aktor har beregnet at tiltalte har rett til 45 dager fradrag for utholdt varetekt. Forsvarer hadde ingen innsigelser til det. Retten legger etter dette til grunn at tiltalte har krav på 45 dager fradrag i fengselsstraffen for utholdt varetekt, jf. straffeloven § 83.
Aktor har lagt ned påstand om inndragning av 12,5 gram hasj, 0,49 gram kokain og en kniv i medhold av straffeloven § 69 første ledd bokstav b, jf. § 75. Tiltalte har samtykket til inndragningen. Retten finner at vilkårene for inndragning er til stede, og dømmer tiltalte til å tåle inndragning av 12,5 gram hasj, 0,49 gram kokain og en kniv.
Sakskostnader er ikke påstått og idømmes ikke, jf. straffeprosessloven § 437 tredje ledd. Retten viser til tiltaltes svake økonomiske situasjon og til at han for tiden soner i fengsel.
Dommen er enstemmig.
DOMSSLUTNING
Varetekt kommer til fradrag med 45 – førtifem – dager, jf. straffeloven 2005 § 83.