Bakgrunnen for saken er at fornærmede, B, ble ringt opp av en person på formiddagen søndag 21. februar 2021. Mannen, som var veltalende, spurte henne om hun hadde tatt opp et lån på kr 90 000 i Bank Norwegian. Fornærmede har kort i den banken, men hadde ikke tatt opp noe lån. Personen tilbød seg å hjelpe til å rette opp i situasjonen, og fortalte at det hele ble overvåket av politiet. Nummeret han ringte fra tilhørte bankenes betalingssentral. B takket ja til hjelpen, og personen fikk hennes BankID. Personen logget seg inn på Bs nettbank og overførte kr 90 000 ut av kontoen. Han forsøkte også å overføre ytterligere 500 000, men dette ble ifølge B stoppet av DNB i tide. Det er ikke bestridt at B ble utsatt for et bedrageri på kr 90 000.
De 90 000 ble overført til tiltaltes konto, og større beløp går ut av tiltaltes konto samme dag, før kontoen ble sperret av DNB. Den objektive gjerningsbeskrivelsen er oppfylt. Spørsmålet for retten er om tiltalte handlet med forsett – enkelt sagt om han forsto at pengene var utbytte av en straffbar handling. Det er ikke krav om at den straffbare handling som utbyttet stammer fra må konkretiseres, det er tilstrekkelig at tiltalte forsto at pengene var utbytte av en straffbar handling, jf. også Rt-2006-466 om heleribestemmelsen i straffeloven 1902.
Tiltalte har i retten først forklart at han tenkte at det var noen som hadde sendt dette til feil konto. Han rakk å bruke kr 30 000 før kontoen ble sperret. Han hadde en del penger på kontoen fra før av, og mener at noen av pengene han brukte var hans egne. Han har forklart seg noe ulikt om akkurat hvor mye han mener han hadde på konto på han fikk overført de 90 000.
Tiltalte har forklart at han nylig hadde mottatt erstatning på noe over kr 50 000. Dette beløpet så han på kontoen sin kort tid etter at pengene kom på konto (kontoutskrifter i saken viser at dette var 18. februar). Da han mottok enda en sum 22. februar, lurte han på om han hadde fått mer fra myndighetene. Tiltalte har forklart at han så beløpet på 90 000 på sin konto. Han lurte også på om det kunne komme fra noen kompiser. Han ringte rundt og hørte om det var deres penger.
Etter forholdet ble oppdaget og politiet tok kontakt, forklarte han i avhør at han mistenkte at en person som hadde tilgang til kontonummeret hans sto bak dette. På spørsmål i retten forklarer han at han med dette mener at denne personen var involvert i den straffbare handlingen – en handling han først fikk vite om fra banken/politiet i etterkant av at han mottok pengene. På spørsmål i retten om hvorfor denne personen hadde tilgang forklarte han at denne personen – C – trengte å overføre penger til tiltaltes konto, slik at tiltalte kunne ta dem ut og gi dem til C. Dette skjedde to måneder før forholdet i tiltalebeslutningen. Beløpet var på kr 1000. Tiltalte snakket med C i ettertid, og ble da overbevist om at C likevel ikke var involvert.
Pengene var disponible på tiltaltes konto dagen etter bedrageriet, mandag 22. februar 2021. Denne dagen er det svært mange transaksjoner ut av tiltaltes konto. Han sendte omkring 25 000 kroner på Vipps til diverse personer. Han gjorde uttak av kr 10 000 fra en Kiwi-butikk. Det er bokført en overføring på kr 30 000 og to andre på til sammen 8000. I tillegg er det gjort varekjøp med bankkort. Til sammen går det over 70 000 ut fra tiltaltes konto denne ene dagen. Omfanget av beløpene er i seg selv svært påfallende.
På spørsmål om hvorfor tiltalte gjorde uttak og overføringer i denne størrelsesorden har han forklart seg vagt og på flere punkter motstridende. Han har forklart at han hadde mistet bankkortet, og derfor måtte han vippse/overføre til andre som kunne ta ut kontanter til ham. Han trengte penger til å kjøpe varer i forbindelse med flytting i perioden. Han skyldte også penger til ulike folk. Kortet mistet han ifølge sin forklaring i retten et par dager tidligere, 20. februar 2021. Kontoutskriften viser imidlertid at han brukte kortet til kjøp og uttak etter dette, også 22. februar, da han angivelig var uten kort. Konfrontert med dette, forklarer han at kortet ikke var mistet, men at det ikke fungerte. På spørsmål om hvordan han da kan ha gjort kjøp, forklarte tiltalte at kortet fungerte, men kun med chip. Til dette vil retten bemerke at i og med at utskriften viser at han var i stand til å gjennomføre kjøp, kunne han også ha brukt kortet til de angivelige kjøpene i forbindelse med flytting.
Tiltaltes forklaring om kjøpene han skulle gjøre er dessuten svært vage. Han har ikke forklart seg om noen konkrete kjøp som tilsier uttak i den aktuelle størrelsesorden. Tiltaltes forklaring om uttakene og behovet for disse fremstår ikke troverdig.
Om noen av de konkrete overføringene, har tiltalte også gitt forklaringer som er lite troverdige. Om overføringen på kr 30 000 har tiltalte eksempelvis forklart at han skyldte en person 10 000 kroner, og at resten skulle tas ut kontant av mottakeren og leveres tilbake, fordi tiltalte ikke hadde bankkort. Som vist over er dette i seg selv ikke troverdig, tiltalte hadde bankkort. På spørsmål om hvem som mottok disse 30 000, har tiltalte gitt ulike forklaringer til politiet og til retten. Han har forklart at han ikke husket hvem som var mottakeren. Han har også forklart til politiet at mottakeren var «en bra gutt», som han ikke husket navnet på, men som han hadde fått kontonummeret til via en felles bekjent ved navn D. Han møtte denne personen fysisk og fikk pengene. På spørsmål i retten om hvordan han ikke kan vite navnet på en person han møtte og mottok kr 20 000 kontant av, endret tiltalte forklaring til at det var den nevnte D som var mottakeren.
Tiltaltes forklaring kan etter bevisførselen utelukkes, og retten kan ikke se noen annen forklaring på overføringene og uttakene fra tiltaltes konto i det aktuelle tidsrommet enn at tiltalte forsto at de 90 000 stammet fra en straffbar handling, og at det hastet med å få dem ut av kontoen. For retten fremstår det store volumet av overføringer og uttak som en måte å tømme kontoen så raskt som mulig. Retten anser at det hører til teoretisk tvil at det var tilfeldig at tiltalte gjorde disse store uttakene akkurat på dagen de 90 000 kom inn på kontoen, også sett i lys av at hans egen forklaring om omstendighetene dels er beviselig uriktig om hvorfor han måtte overføre til andre, og dels ikke troverdig om hvem han overførte til.
Fornærmede fikk tilbakeført kr 18 739,21 fra banken 19. mars 2021. Retten har ikke fulle opplysninger om saldo på kontoen, men de totale kontobevegelsene fra februar 2021 tyder på at dette var det som gjensto på kontoen, også hensyntatt erstatningsutbetalingen på kr 50 000 18. februar 2021.
Retten vil bemerke at politibetjent N1 har forklart at tiltalte i en samtale med ham ga uttrykk for at han skulle få betaling for å motta det aktuelle beløpet. Tiltalte skal ha blitt gjort kjent med sine rettigheter, men N1 anså det ikke forsvarlig å gjennomføre et avhør uten tolk. Forsvarer har ikke anført at beviset må avskjæres, men at omstendighetene tilsier at det tillegges liten eller ingen vekt i bevisvurderingen. Retten er enig i dette. Problemstillingen er en noe annen enn ved ulovlig ervervede bevis. I denne saken handler det i større grad om retten har forsvarlig grunnlag for å konstatere hva som ble sagt og forstått i samtalen. Retten mener det ikke er forsvarlig å legge vekt på hva tiltalte skal ha sagt i samtalen uten tolk, og retten går derfor ikke nærmere inn på innholdet i samtalen. Som det fremgår over, er dette uansett ikke avgjørende for rettens vurdering av tiltaltes forsett.
Forsvarer har videre påpekt at saken er mangelfullt etterforsket. Retten er enig i at det er flere spørsmål som kunne vært bedre belyst, herunder inngående og utgående saldo på kontoen i perioden kontoutskriften gjelder. I tillegg skal tiltalte ha gitt informasjon om en navngitt gjerningsmann som kan ha stått bak bedrageriet, uten at det synes som at politiet har gjort noe forsøk på å kontakte/identifisere denne personen. Omfanget av en etterforskning vil i noen grad være et ressursspørsmål, men retten mener likevel at det er flere etterforskningsskritt som burde vært foretatt i denne saken. Retten mener i alle tilfelle at tiltaltes forklaring kan utelukkes og at det er bevist utover enhver rimelig og fornuftig tvil at tiltalte forsto at pengene var utbytte av en eller annen straffbar handling.
Tiltalte er 26 år gammel, bosatt i [sted], jobber som [yrke] og tjener 2-300 000 i året. Han er somalisk statsborger, er ugift og uten barn. Han er ikke tidligere straffet for likeartede forhold. A skal nå straffes for en forsettlig overtredelse av straffeloven § 332. Aktor har anført at utgangspunktet for straffen bør være 75 dagers fengsel. Retten er enig i dette, jf. også redegjørelsen for utmålingspraksis i LB-2022-49758-2.
I formildende retning kommer den lange saksbehandlingstiden hos politi og påtalemyndighet. Etter det opplyste var saken ferdig etterforsket i slutten av april 2021. Forslag til påtaleavgjørelse og selve tiltalebeslutningen ble ikke utferdiget før juni 2022. En liggetid på 14 måneder utgjør et brudd på retten til rettergang innen rimelig tid etter EMK artikkel 6 nr. 1. Dette må få betydelig utslag i straffen. Retten har på denne bakgrunn fastsatt straffen til 35 dager, en halvering fra utgangspunktet, og noe under aktors påstand.
Påtalemyndigheten har på vegne av fornærmede nedlagt påstand om erstatning på kr 71 261 til fornærmede B. Retten anser summen dokumentert, da det ble overført 90 000 til tiltaltes konto og tilbakeført av banken kun kr 18 739,21. Tiltalte har i retten akseptert kravet.
Etter straffeprosessloven § 436 første ledd skal den som blir dømt som hovedregel pålegges å erstatte statens nødvendige saksomkostninger. Saksomkostninger ilegges bare dersom det antas mulig å oppnå betaling, og avpasses etter siktedes økonomiske evne, jf. straffeprosessloven § 437 tredje ledd.
Tiltalte er i arbeid, og retten anser aktors forslag om kr 3000 i saksomkostninger som passende.
DOMSSLUTNING
Bakgrunnen for saken er at fornærmede, B, ble ringt opp av en person på formiddagen søndag 21. februar 2021. Mannen, som var veltalende, spurte henne om hun hadde tatt opp et lån på kr 90 000 i Bank Norwegian. Fornærmede har kort i den banken, men hadde ikke tatt opp noe lån. Personen tilbød seg å hjelpe til å rette opp i situasjonen, og fortalte at det hele ble overvåket av politiet. Nummeret han ringte fra tilhørte bankenes betalingssentral. B takket ja til hjelpen, og personen fikk hennes BankID. Personen logget seg inn på Bs nettbank og overførte kr 90 000 ut av kontoen. Han forsøkte også å overføre ytterligere 500 000, men dette ble ifølge B stoppet av DNB i tide. Det er ikke bestridt at B ble utsatt for et bedrageri på kr 90 000.
De 90 000 ble overført til tiltaltes konto, og større beløp går ut av tiltaltes konto samme dag, før kontoen ble sperret av DNB. Den objektive gjerningsbeskrivelsen er oppfylt. Spørsmålet for retten er om tiltalte handlet med forsett – enkelt sagt om han forsto at pengene var utbytte av en straffbar handling. Det er ikke krav om at den straffbare handling som utbyttet stammer fra må konkretiseres, det er tilstrekkelig at tiltalte forsto at pengene var utbytte av en straffbar handling, jf. også Rt-2006-466 om heleribestemmelsen i straffeloven 1902.
Tiltalte har i retten først forklart at han tenkte at det var noen som hadde sendt dette til feil konto. Han rakk å bruke kr 30 000 før kontoen ble sperret. Han hadde en del penger på kontoen fra før av, og mener at noen av pengene han brukte var hans egne. Han har forklart seg noe ulikt om akkurat hvor mye han mener han hadde på konto på han fikk overført de 90 000.
Tiltalte har forklart at han nylig hadde mottatt erstatning på noe over kr 50 000. Dette beløpet så han på kontoen sin kort tid etter at pengene kom på konto (kontoutskrifter i saken viser at dette var 18. februar). Da han mottok enda en sum 22. februar, lurte han på om han hadde fått mer fra myndighetene. Tiltalte har forklart at han så beløpet på 90 000 på sin konto. Han lurte også på om det kunne komme fra noen kompiser. Han ringte rundt og hørte om det var deres penger.
Etter forholdet ble oppdaget og politiet tok kontakt, forklarte han i avhør at han mistenkte at en person som hadde tilgang til kontonummeret hans sto bak dette. På spørsmål i retten forklarer han at han med dette mener at denne personen var involvert i den straffbare handlingen – en handling han først fikk vite om fra banken/politiet i etterkant av at han mottok pengene. På spørsmål i retten om hvorfor denne personen hadde tilgang forklarte han at denne personen – C – trengte å overføre penger til tiltaltes konto, slik at tiltalte kunne ta dem ut og gi dem til C. Dette skjedde to måneder før forholdet i tiltalebeslutningen. Beløpet var på kr 1000. Tiltalte snakket med C i ettertid, og ble da overbevist om at C likevel ikke var involvert.
Pengene var disponible på tiltaltes konto dagen etter bedrageriet, mandag 22. februar 2021. Denne dagen er det svært mange transaksjoner ut av tiltaltes konto. Han sendte omkring 25 000 kroner på Vipps til diverse personer. Han gjorde uttak av kr 10 000 fra en Kiwi-butikk. Det er bokført en overføring på kr 30 000 og to andre på til sammen 8000. I tillegg er det gjort varekjøp med bankkort. Til sammen går det over 70 000 ut fra tiltaltes konto denne ene dagen. Omfanget av beløpene er i seg selv svært påfallende.
På spørsmål om hvorfor tiltalte gjorde uttak og overføringer i denne størrelsesorden har han forklart seg vagt og på flere punkter motstridende. Han har forklart at han hadde mistet bankkortet, og derfor måtte han vippse/overføre til andre som kunne ta ut kontanter til ham. Han trengte penger til å kjøpe varer i forbindelse med flytting i perioden. Han skyldte også penger til ulike folk. Kortet mistet han ifølge sin forklaring i retten et par dager tidligere, 20. februar 2021. Kontoutskriften viser imidlertid at han brukte kortet til kjøp og uttak etter dette, også 22. februar, da han angivelig var uten kort. Konfrontert med dette, forklarer han at kortet ikke var mistet, men at det ikke fungerte. På spørsmål om hvordan han da kan ha gjort kjøp, forklarte tiltalte at kortet fungerte, men kun med chip. Til dette vil retten bemerke at i og med at utskriften viser at han var i stand til å gjennomføre kjøp, kunne han også ha brukt kortet til de angivelige kjøpene i forbindelse med flytting.
Tiltaltes forklaring om kjøpene han skulle gjøre er dessuten svært vage. Han har ikke forklart seg om noen konkrete kjøp som tilsier uttak i den aktuelle størrelsesorden. Tiltaltes forklaring om uttakene og behovet for disse fremstår ikke troverdig.
Om noen av de konkrete overføringene, har tiltalte også gitt forklaringer som er lite troverdige. Om overføringen på kr 30 000 har tiltalte eksempelvis forklart at han skyldte en person 10 000 kroner, og at resten skulle tas ut kontant av mottakeren og leveres tilbake, fordi tiltalte ikke hadde bankkort. Som vist over er dette i seg selv ikke troverdig, tiltalte hadde bankkort. På spørsmål om hvem som mottok disse 30 000, har tiltalte gitt ulike forklaringer til politiet og til retten. Han har forklart at han ikke husket hvem som var mottakeren. Han har også forklart til politiet at mottakeren var «en bra gutt», som han ikke husket navnet på, men som han hadde fått kontonummeret til via en felles bekjent ved navn D. Han møtte denne personen fysisk og fikk pengene. På spørsmål i retten om hvordan han ikke kan vite navnet på en person han møtte og mottok kr 20 000 kontant av, endret tiltalte forklaring til at det var den nevnte D som var mottakeren.
Tiltaltes forklaring kan etter bevisførselen utelukkes, og retten kan ikke se noen annen forklaring på overføringene og uttakene fra tiltaltes konto i det aktuelle tidsrommet enn at tiltalte forsto at de 90 000 stammet fra en straffbar handling, og at det hastet med å få dem ut av kontoen. For retten fremstår det store volumet av overføringer og uttak som en måte å tømme kontoen så raskt som mulig. Retten anser at det hører til teoretisk tvil at det var tilfeldig at tiltalte gjorde disse store uttakene akkurat på dagen de 90 000 kom inn på kontoen, også sett i lys av at hans egen forklaring om omstendighetene dels er beviselig uriktig om hvorfor han måtte overføre til andre, og dels ikke troverdig om hvem han overførte til.
Fornærmede fikk tilbakeført kr 18 739,21 fra banken 19. mars 2021. Retten har ikke fulle opplysninger om saldo på kontoen, men de totale kontobevegelsene fra februar 2021 tyder på at dette var det som gjensto på kontoen, også hensyntatt erstatningsutbetalingen på kr 50 000 18. februar 2021.
Retten vil bemerke at politibetjent N1 har forklart at tiltalte i en samtale med ham ga uttrykk for at han skulle få betaling for å motta det aktuelle beløpet. Tiltalte skal ha blitt gjort kjent med sine rettigheter, men N1 anså det ikke forsvarlig å gjennomføre et avhør uten tolk. Forsvarer har ikke anført at beviset må avskjæres, men at omstendighetene tilsier at det tillegges liten eller ingen vekt i bevisvurderingen. Retten er enig i dette. Problemstillingen er en noe annen enn ved ulovlig ervervede bevis. I denne saken handler det i større grad om retten har forsvarlig grunnlag for å konstatere hva som ble sagt og forstått i samtalen. Retten mener det ikke er forsvarlig å legge vekt på hva tiltalte skal ha sagt i samtalen uten tolk, og retten går derfor ikke nærmere inn på innholdet i samtalen. Som det fremgår over, er dette uansett ikke avgjørende for rettens vurdering av tiltaltes forsett.
Forsvarer har videre påpekt at saken er mangelfullt etterforsket. Retten er enig i at det er flere spørsmål som kunne vært bedre belyst, herunder inngående og utgående saldo på kontoen i perioden kontoutskriften gjelder. I tillegg skal tiltalte ha gitt informasjon om en navngitt gjerningsmann som kan ha stått bak bedrageriet, uten at det synes som at politiet har gjort noe forsøk på å kontakte/identifisere denne personen. Omfanget av en etterforskning vil i noen grad være et ressursspørsmål, men retten mener likevel at det er flere etterforskningsskritt som burde vært foretatt i denne saken. Retten mener i alle tilfelle at tiltaltes forklaring kan utelukkes og at det er bevist utover enhver rimelig og fornuftig tvil at tiltalte forsto at pengene var utbytte av en eller annen straffbar handling.
Tiltalte er 26 år gammel, bosatt i [sted], jobber som [yrke] og tjener 2-300 000 i året. Han er somalisk statsborger, er ugift og uten barn. Han er ikke tidligere straffet for likeartede forhold. A skal nå straffes for en forsettlig overtredelse av straffeloven § 332. Aktor har anført at utgangspunktet for straffen bør være 75 dagers fengsel. Retten er enig i dette, jf. også redegjørelsen for utmålingspraksis i LB-2022-49758-2.
I formildende retning kommer den lange saksbehandlingstiden hos politi og påtalemyndighet. Etter det opplyste var saken ferdig etterforsket i slutten av april 2021. Forslag til påtaleavgjørelse og selve tiltalebeslutningen ble ikke utferdiget før juni 2022. En liggetid på 14 måneder utgjør et brudd på retten til rettergang innen rimelig tid etter EMK artikkel 6 nr. 1. Dette må få betydelig utslag i straffen. Retten har på denne bakgrunn fastsatt straffen til 35 dager, en halvering fra utgangspunktet, og noe under aktors påstand.
Påtalemyndigheten har på vegne av fornærmede nedlagt påstand om erstatning på kr 71 261 til fornærmede B. Retten anser summen dokumentert, da det ble overført 90 000 til tiltaltes konto og tilbakeført av banken kun kr 18 739,21. Tiltalte har i retten akseptert kravet.
Etter straffeprosessloven § 436 første ledd skal den som blir dømt som hovedregel pålegges å erstatte statens nødvendige saksomkostninger. Saksomkostninger ilegges bare dersom det antas mulig å oppnå betaling, og avpasses etter siktedes økonomiske evne, jf. straffeprosessloven § 437 tredje ledd.
Tiltalte er i arbeid, og retten anser aktors forslag om kr 3000 i saksomkostninger som passende.
DOMSSLUTNING