A fremsatte den 14.06.2022 begjæring om dødsformodningskjennelse for B født [00.00.1986].
Retten legger til grunn at A har kompetanse til å fremsette begjæringen, siden han er opplyst å være Bs ektefelle, jf. lov om forsvunne personar § 10.
Begjæringen er vurdert med hjemmel i lov om forsvunne personar § 9 og er saksbehandlet etter reglene i § 11.
Rettsmøte til behandling av begjæringen ble avholdt 23.09.2022. I rettsmøtet møtte begjærende part A. Det ble ført to vitner, C og D. Det vises til rettsboken fra møtet.
A og B giftet seg den 19.01.2008. De har to barn på 13 år og 3,5 år. A flyttet til Norge på grunn av arbeid, mens familien ble boende i India. I 2020 dro han til India for å hente familien til Norge. Som følge av covid-pandemien kunne de imidlertid ikke reise tilbake til Norge. Den 12.07.2020 kollapset B hjemme og A tok henne til sykehus. Der viste det seg at B hadde aneurisme på begge sider av hjernen, slik at hun måtte opereres. Hun ble operert på høyre side av hjernen den 14.07.2022 og legene mente operasjonen var vellykket. B ble sendt til CT-scanning i forbindelse med operasjon av venstre del av hjernen, og ble etter dette dårligere. Den [00.07.2020] fikk A beskjed om at B var svært dårlig med svak puls og at hun ikke ville overleve. Senere samme dag fikk A beskjed om at B var død.
A ble værende i India i to måneder setter Bs død. Parets barn ble boende i India med As mor og søster etter A returnerte til Norge. A hentet sin datter til Norge i september 2021, og i april 2022 hentet han sin mor og sønn til Norge.
A begjærer dødsformodning fordi B er registrert som mor til barna. A har behov for å bli registrert som eneforsørger, slik at han kan ta avgjørelser knyttet til barna. A ønsker også å muligheten til å gifte seg på et senere tidspunkt.
Lov om forsvunne personar kommer i utgangspunktet til anvendelse der en person er «forsvunnet», det vil si der en person har blitt borte uten at vedkommende er funnet.
Etter lov om forsvunne personar § 8 fjerde ledd kommer loven også til anvendelse når en person hevdes å være død og det ikke kan skaffes dokumentasjon på dødsfallet som norske myndigheter godtar for å registrere dødsfallet i Folkeregisteret. B har aldri bodd i Norge og retten legger til grunn at hennes dødsfall ikke skal registreres i Folkeregisteret. Regelen i § 8 fjerde ledd kommer derfor ikke til anvendelse i denne saken.
Retten har under tvil kommet frem til at B må anses som «forsvunnet» i lovens forstand, slik at denne saken faller inn under de alminnelige reglene i lov om forsvunne personar.
Av lov om forsvunne personar § 2 første ledd følger det at sak om dødsformodning kan reises i Norge dersom den forsvunne hadde «vanleg bustad her da han eller ho forsvann».
B hadde ikke bosted i Norge da hun angivelig døde.
Det fremgår imidlertid et unntak i § 2 andre ledd, hvor det fremgår at sak likevel kan reises i Norge dersom:
«(...) saka av andre grunnar er knytt til Noreg på ein slik måte at det er rimeleg at ho blir reist her, og det blir godtgjort at det ikkje er eller vil bli reist sak i ein annan stat der det er meir føremålstenleg å avgjere saka.»
Spørsmålet er om sak kan reises i Norge etter § 2 andre ledd.
Det vises i denne sammenheng til LB-2017-117370 hvor lagmannsretten uttaler følgende:
«Vilkårene etter dette alternativet er relativt vage og forutsetter en konkret, skjønnsmessig vurdering.
Skiftelovutvalget foreslo en tilsvarende bestemmelse og ga i innstillingen (NOU 2007:16 side 280) uttrykk for at bestemmelsen var ment som en slags nødkompetanse. Utvalgets forslag ble i det alt vesentlige videreført av departementet. I de spesielle motivene til § 2 annet ledd annet punktum i proposisjonen (Prop.18 L (2014–2015)) heter det blant annet:
«Om saka er knytt til Noreg på ein slik måte at det er rimeleg at saka blir handsama her, må vurderast konkret. Føremålet med føresegna er særleg å unngå tilfelle der det blir umogeleg å avklare rettsstillinga for ein forsvunnen person på grunn av skilnader i norsk og utanlandsk rett. Som eksempel nemner utvalet i NOU 2007:16 på side 280 eit tilfelle der norske domstolar ikkje ville kunne handsame saka fordi den forsvunne personen ikkje var busett her i landet, medan styresmaktene i staten der han eller ho bur, ikkje vil kunne handsame saka fordi personen er norsk statsborgar. Eit anna døme kan vere at ein utanlandsk person forsvinn i utlandet og har familie som bur i Noreg. Departementet viser til NOU 2007:16 side 175 der utvalet uttaler:
«Utvalget kjenner til at det har oppstått spørsmål om dette i praksis. Det kan være tale om mennesker som flytter til Norge, mens deres ektefelle, barn, foreldre mv. blir værende igjen i hjemlandet. Hvis noen av disse menneskene forsvinner i hjemlandet, kan det tenkes at landet ikke har utviklet en rettslig regulering av hvordan forsvinningen skal håndteres, eller at det ikke er andre pårørende eller berørte i landet som kan eller vil føre en sak om forsvinningen. Dette kan ha stor betydning for den som har flyttet til Norge, for eksempel slik at vedkommende ikke kan gifte seg på nytt med mindre ektefellen bekreftes å være død. Utvalget mener at det i visse slike tilfeller kan være grunn til å tillate at sak om forsvinningen reises i Norge.»
Dei norske domstolane bør ikkje avgjere ei sak etter § 2 andre ledd andre punktum i tilfelle der styresmaktene i ein annan stat har betre føresetnader for å opplyse saka og treffe ei riktig avgjerd. Departementet sluttar seg til utsegna frå Skiftelovutvalet om at det er «først når det viser seg at sak ikke vil bli reist i et annet land at sak kan tas til behandling her», jf. NOU 2007:16 side 280.
Etter lagmannsrettens oppfatning tilsier ordlyden i § 2 annet ledd annet punktum sammenholdt med systematikken i loven og lovforarbeidene at bestemmelsen er ment som en nokså snever unntaksregel der det foreligger behov for avgjørelse av norske myndigheter, og dette ikke vil skape konflikt med myndighetsutøvelsen til andre stater.
På bakgrunn av lovforarbeidene finner lagmannsretten at det etter omstendighetene kan være tilstrekkelig at ektefellen, eller en arving til den som er forsvunnet, har tilknytning til Norge.»
Bs tilknytning til Norge er at hennes ektefelle og to barn bor i Norge. På bakgrunn av lagmannsrettens uttalelser som er inntatt over, finner retten at dette tilfredsstiller kravet om en tilknytning til Norge som gjør det rimelig at saken blir reist her. Retten finner det heller ikke sannsynlig at sak om dødsformodning i et tilfelle som dette vil bli reist i India.
Retten legger etter dette til grunn at vilkårene i § 2 andre ledd er oppfylt, og retten tar begjæringen til behandling. Oslo tingrett er da rett verneting, jf. § 3 tredje ledd.
Lov om forsvunne personar § 9 første ledd lyder:
«Om ein person er forsvunnen under slike omstende at personen høgst sannsynleg er død, kan det reisast sak om at den forsvunne skal reknast for å vere død, når det har gått eitt år etter det siste tidspunktet da ein visste at personen var i live.»
B døde angivelig den [00.07.2020]. Tidskravet i § 9 første ledd er dermed oppfylt.
Spørsmålet er om B, utfra det som er fremlagt av bevis i saken, «høgst sannsynleg» er død.
I lovens forarbeider (Ot.prp 18 L (2014-2015 s. 17) refereres det til skiftelovutvalget som uttalte:
«Utvalget ser det slik at «høy grad av sannsynlighet» fanger opp de tilfeller som loven bør ta sikte på å omfatte, i tillegg til at uttrykket antas å gi brukerne av loven en sikrere pekepinn på vurderingstemaet. Hvis man skal forsøke å tallfeste dette, antar utvalget at en sannsynlighet på 75-80 % er omtrent det som vil måtte kreves.»
Det er fremlagt flere bevis knyttet til forholdene rundt Bs død. Det er for det første fremlagt dødsattest fra indiske myndigheter. Retten bemerker at slike attester normalt har begrenset bevisverdi, men retten finner at attesten kan tillegges noe vekt siden dens autentisitet er bekreftet av den norske ambassaden i New Dehli. Videre er det fremlagt helsejournal for B fra [sykehus]. [sykehus] er oppgitt som «place of death» i dødsattesten. Av helsejournalen fremgår det at B ble innlagt på sykehuset den 12.07.2020 med flere aneurismer, og at hennes høyre aneurisme ble operert den 14.07.2020. Videre fremgår det at hun fikk unormalt sakte hjerterytme den [00.07.2020] (bradycardia) og ble erklært død samme dag. Informasjonen i helsejournalen samsvarer med As forklaring om forløpet til Bs død.
I rettsmøtet ble det gitt forklaring fra vitnene C (kollega av A) og D (venn av A). Begge vitnenes forklaringer sammenfaller med informasjonen i helsejournalen og As forklaring om forløpet til Bs død. Videre forklarte begge vitnene at de fikk løpende oppdateringer om Bs helsesituasjon i juli 2020, noe som etter rettens syn styrker bevisverdien til vitneforklaringene.Det er også fremlagt utdrag av sms-korrespondanse, som viser at A informerte venner om Bs dødsfall den [00.07.2020] og mottok kondolanser. I tillegg er det fremlagt utdrag fra sosiale medier hvor A markerer ettårsdagen for Bs død.
Etter en samlet vurdering av de ovennevnte bevisene har retten kommet til at lovens beviskrav er oppfylt. Retten finner at B «høgst sannsynleg» er død.
I henhold til lov om forsvunne personar § 13 skal det i kjennelsen om dødsformodning fastsettes den dagen den forsvunne skal regnes som død. Dødsdagen skal «om mogeleg vere den dagen den forsvunne mest truleg døydde». Retten finner at det er mest sannsynlig at B døde den [00.07.2020], som er oppgitt som dødsdato i dødsattesten og av begjærende part.
SLUTNING
B, født [00.00.1986], regnes for å være død og dødsdagen settes til [00.07.2020].
Lov om forsvunne personar kommer i utgangspunktet til anvendelse der en person er «forsvunnet», det vil si der en person har blitt borte uten at vedkommende er funnet.
Etter lov om forsvunne personar § 8 fjerde ledd kommer loven også til anvendelse når en person hevdes å være død og det ikke kan skaffes dokumentasjon på dødsfallet som norske myndigheter godtar for å registrere dødsfallet i Folkeregisteret. B har aldri bodd i Norge og retten legger til grunn at hennes dødsfall ikke skal registreres i Folkeregisteret. Regelen i § 8 fjerde ledd kommer derfor ikke til anvendelse i denne saken.
Retten har under tvil kommet frem til at B må anses som «forsvunnet» i lovens forstand, slik at denne saken faller inn under de alminnelige reglene i lov om forsvunne personar.
Av lov om forsvunne personar § 2 første ledd følger det at sak om dødsformodning kan reises i Norge dersom den forsvunne hadde «vanleg bustad her da han eller ho forsvann».
B hadde ikke bosted i Norge da hun angivelig døde.
Det fremgår imidlertid et unntak i § 2 andre ledd, hvor det fremgår at sak likevel kan reises i Norge dersom:
«(...) saka av andre grunnar er knytt til Noreg på ein slik måte at det er rimeleg at ho blir reist her, og det blir godtgjort at det ikkje er eller vil bli reist sak i ein annan stat der det er meir føremålstenleg å avgjere saka.»
Spørsmålet er om sak kan reises i Norge etter § 2 andre ledd.
Det vises i denne sammenheng til LB-2017-117370 hvor lagmannsretten uttaler følgende:
«Vilkårene etter dette alternativet er relativt vage og forutsetter en konkret, skjønnsmessig vurdering.
Skiftelovutvalget foreslo en tilsvarende bestemmelse og ga i innstillingen (NOU 2007:16 side 280) uttrykk for at bestemmelsen var ment som en slags nødkompetanse. Utvalgets forslag ble i det alt vesentlige videreført av departementet. I de spesielle motivene til § 2 annet ledd annet punktum i proposisjonen (Prop.18 L (2014–2015)) heter det blant annet:
«Om saka er knytt til Noreg på ein slik måte at det er rimeleg at saka blir handsama her, må vurderast konkret. Føremålet med føresegna er særleg å unngå tilfelle der det blir umogeleg å avklare rettsstillinga for ein forsvunnen person på grunn av skilnader i norsk og utanlandsk rett. Som eksempel nemner utvalet i NOU 2007:16 på side 280 eit tilfelle der norske domstolar ikkje ville kunne handsame saka fordi den forsvunne personen ikkje var busett her i landet, medan styresmaktene i staten der han eller ho bur, ikkje vil kunne handsame saka fordi personen er norsk statsborgar. Eit anna døme kan vere at ein utanlandsk person forsvinn i utlandet og har familie som bur i Noreg. Departementet viser til NOU 2007:16 side 175 der utvalet uttaler:
«Utvalget kjenner til at det har oppstått spørsmål om dette i praksis. Det kan være tale om mennesker som flytter til Norge, mens deres ektefelle, barn, foreldre mv. blir værende igjen i hjemlandet. Hvis noen av disse menneskene forsvinner i hjemlandet, kan det tenkes at landet ikke har utviklet en rettslig regulering av hvordan forsvinningen skal håndteres, eller at det ikke er andre pårørende eller berørte i landet som kan eller vil føre en sak om forsvinningen. Dette kan ha stor betydning for den som har flyttet til Norge, for eksempel slik at vedkommende ikke kan gifte seg på nytt med mindre ektefellen bekreftes å være død. Utvalget mener at det i visse slike tilfeller kan være grunn til å tillate at sak om forsvinningen reises i Norge.»
Dei norske domstolane bør ikkje avgjere ei sak etter § 2 andre ledd andre punktum i tilfelle der styresmaktene i ein annan stat har betre føresetnader for å opplyse saka og treffe ei riktig avgjerd. Departementet sluttar seg til utsegna frå Skiftelovutvalet om at det er «først når det viser seg at sak ikke vil bli reist i et annet land at sak kan tas til behandling her», jf. NOU 2007:16 side 280.
Etter lagmannsrettens oppfatning tilsier ordlyden i § 2 annet ledd annet punktum sammenholdt med systematikken i loven og lovforarbeidene at bestemmelsen er ment som en nokså snever unntaksregel der det foreligger behov for avgjørelse av norske myndigheter, og dette ikke vil skape konflikt med myndighetsutøvelsen til andre stater.
På bakgrunn av lovforarbeidene finner lagmannsretten at det etter omstendighetene kan være tilstrekkelig at ektefellen, eller en arving til den som er forsvunnet, har tilknytning til Norge.»
Bs tilknytning til Norge er at hennes ektefelle og to barn bor i Norge. På bakgrunn av lagmannsrettens uttalelser som er inntatt over, finner retten at dette tilfredsstiller kravet om en tilknytning til Norge som gjør det rimelig at saken blir reist her. Retten finner det heller ikke sannsynlig at sak om dødsformodning i et tilfelle som dette vil bli reist i India.
Retten legger etter dette til grunn at vilkårene i § 2 andre ledd er oppfylt, og retten tar begjæringen til behandling. Oslo tingrett er da rett verneting, jf. § 3 tredje ledd.
Lov om forsvunne personar § 9 første ledd lyder:
«Om ein person er forsvunnen under slike omstende at personen høgst sannsynleg er død, kan det reisast sak om at den forsvunne skal reknast for å vere død, når det har gått eitt år etter det siste tidspunktet da ein visste at personen var i live.»
B døde angivelig den [00.07.2020]. Tidskravet i § 9 første ledd er dermed oppfylt.
Spørsmålet er om B, utfra det som er fremlagt av bevis i saken, «høgst sannsynleg» er død.
I lovens forarbeider (Ot.prp 18 L (2014-2015 s. 17) refereres det til skiftelovutvalget som uttalte:
«Utvalget ser det slik at «høy grad av sannsynlighet» fanger opp de tilfeller som loven bør ta sikte på å omfatte, i tillegg til at uttrykket antas å gi brukerne av loven en sikrere pekepinn på vurderingstemaet. Hvis man skal forsøke å tallfeste dette, antar utvalget at en sannsynlighet på 75-80 % er omtrent det som vil måtte kreves.»
Det er fremlagt flere bevis knyttet til forholdene rundt Bs død. Det er for det første fremlagt dødsattest fra indiske myndigheter. Retten bemerker at slike attester normalt har begrenset bevisverdi, men retten finner at attesten kan tillegges noe vekt siden dens autentisitet er bekreftet av den norske ambassaden i New Dehli. Videre er det fremlagt helsejournal for B fra [sykehus]. [sykehus] er oppgitt som «place of death» i dødsattesten. Av helsejournalen fremgår det at B ble innlagt på sykehuset den 12.07.2020 med flere aneurismer, og at hennes høyre aneurisme ble operert den 14.07.2020. Videre fremgår det at hun fikk unormalt sakte hjerterytme den [00.07.2020] (bradycardia) og ble erklært død samme dag. Informasjonen i helsejournalen samsvarer med As forklaring om forløpet til Bs død.
I rettsmøtet ble det gitt forklaring fra vitnene C (kollega av A) og D (venn av A). Begge vitnenes forklaringer sammenfaller med informasjonen i helsejournalen og As forklaring om forløpet til Bs død. Videre forklarte begge vitnene at de fikk løpende oppdateringer om Bs helsesituasjon i juli 2020, noe som etter rettens syn styrker bevisverdien til vitneforklaringene.Det er også fremlagt utdrag av sms-korrespondanse, som viser at A informerte venner om Bs dødsfall den [00.07.2020] og mottok kondolanser. I tillegg er det fremlagt utdrag fra sosiale medier hvor A markerer ettårsdagen for Bs død.
Etter en samlet vurdering av de ovennevnte bevisene har retten kommet til at lovens beviskrav er oppfylt. Retten finner at B «høgst sannsynleg» er død.
I henhold til lov om forsvunne personar § 13 skal det i kjennelsen om dødsformodning fastsettes den dagen den forsvunne skal regnes som død. Dødsdagen skal «om mogeleg vere den dagen den forsvunne mest truleg døydde». Retten finner at det er mest sannsynlig at B døde den [00.07.2020], som er oppgitt som dødsdato i dødsattesten og av begjærende part.
SLUTNING
B, født [00.00.1986], regnes for å være død og dødsdagen settes til [00.07.2020].