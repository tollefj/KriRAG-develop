B, født [00.00.1949], er ved statsadvokatene ved Økokrims tiltale av 23. august 2017, tiltalt for 51 overtredelser, eller medvirkning til dette, av ligningsloven § 12-2 nr. 1, jf. nr. 2, jf. § 12-1 nr. 1 bokstav a. Økokrim har i samme sakskomplekset tatt ut tiltale mot, A, født [00.00.1952], som er tiltalt for 13 overtredelser, eller medvirkning til dette, av ligningsloven § 12-2 nr. 1, jf. nr. 2, jf. § 12-1 nr. 1 bokstav a.
Under hovedforhandlingen 29. november 2022 reiste advokat Gjendemsjø på vegne av B innsigelse mot opplesning av politiavhøret 5. juni 2014 av B. Retten fikk avspilt lydopptak fra starten av avhøret – de første åtte minuttene. Aktørene prosederte deretter spørsmålet om politiforklaringen tillates opplest.
Det anføres at politiavhøret av 5. juni 2014 er ulovlig ervervet og skal avskjæres som bevis. Avhøret kan dermed ikke tillates opplest/brukt i retten.
Det anføres at siktede, som følge av sakens art, omfang og alvor, ville hatt krav på forsvarer etter straffeprosessloven § 100 annet ledd allerede fra pågripelsen. Under enhver omstendighet skulle han hatt forsvarer etter straffeprosessloven § 98, da det på avhørstidspunktet var pågrepet og det var klart at han ikke ville bli løslatt innen 24 timer. Manglende forsvarer oppnevnelse innebærer at beviset er ulovlig ervervet.
Et ulovlig ervervet bevis kan ifølge ulovfestet rett i noen tilfeller likevel tillates brukt under hovedforhandlingen. Ved vurderingen må retten veie hensynet til grovheten av krenkelsen mot hensynet til sakens opplysning.
Det anføres at den ulovlig ervervelsen av Bs forklaring innebærer at beviset må avskjæres. Manglende oppnevnelse av forsvarer for B er brudd på en helt sentral rettighet – både etter norsk prosesslovgivning og EMK artikkel 6. Virkningen av bruddet var at det var ingen som under avhøret ivaretok Bs rettigheter og behov. Det fremgår av lydopptaket at B ga uttrykk for å ikke forstå anklagen. Han har i retten forklart at han i avhøret opplevde et stort press fra påtalemyndigheten for å tilstå, og at han var utmattet som følge av manglende søvn og matinntak.
Hensynet til sakens opplysning medfører ikke at avhøret likevel skal tillates benyttet under hovedforhandlingen. Bevisverdien av avhøret er sterkt svekket når sentrale rettssikkerhetsgarantier er tilsidesatt. Det samme gjelder det faktum at B var fysisk og mentalt svekket under avhøret, noe avhører var kjent med. Avhøret ble heller ikke senere gjennomgått eller vedtatt av B eller hans senere oppnevnte forsvarer.
Det nedlegges følgende påstand: Politiavhøret av 5. juni 2015 avskjæres som bevis.
Tiltale A tiltrer fullt ut det som er anført av Bs forsvarere. B hadde krav på offentlig oppnevnt forsvarer i avhøret av 5. juni 2014, og manglende oppnevnelse innebærer en grov krenkelse av Bs prosessuelle rettigheter.
Ved vurderingen av om avhøret likevel skal kunne benyttes under hovedforhandlingen må retten vektlegge at B ble utsatt for et kolossalt press i avhøret. Til tross for at han var utmattet ble B satt overfor tre avhørere som informerte ham om at det var et stort etterforskningsteam på saken som ville «snu enhver stein» i saken. Dette er et klart eksempel på et avhør som er i strid med EMK.
Det nedlegges følgende påstand: Politiforklaringen av 5. juni 2014 tillates ikke opplest.
Det erkjennes at B skulle hatt forsvarer ved politiavhøret av 5. juni 2014 og at beviset derfor er ulovlig ervervet. Det anføres at avhøret likevel ut fra en helhetsvurdering må tillates opplest dersom vilkårene etter straffeprosessloven § 290 for øvrig er oppfylt.
Det foreligger ingen omstendigheter ved gjennomføringen av avhøret som tilsier at det ikke kan leses opp. B ble tilbudt både mat og drikke. Det forelå heller ikke noe utilbørlig press fra avhørerne – verken for å gjennomføre selve avhøret eller med hensyn til tilståelse. Påtalemyndigheten er pålagt å gi siktede informasjon om muligheten for strafferabatt ved en eventuell tilståelse.
Det nedlegges følgende påstand: Politiforklaringen av 5. juni 2014 tillates opplest.
Det anføres at politiavhøret av 5. juni 2014 er ulovlig ervervet og skal avskjæres som bevis. Avhøret kan dermed ikke tillates opplest/brukt i retten.
Det anføres at siktede, som følge av sakens art, omfang og alvor, ville hatt krav på forsvarer etter straffeprosessloven § 100 annet ledd allerede fra pågripelsen. Under enhver omstendighet skulle han hatt forsvarer etter straffeprosessloven § 98, da det på avhørstidspunktet var pågrepet og det var klart at han ikke ville bli løslatt innen 24 timer. Manglende forsvarer oppnevnelse innebærer at beviset er ulovlig ervervet.
Et ulovlig ervervet bevis kan ifølge ulovfestet rett i noen tilfeller likevel tillates brukt under hovedforhandlingen. Ved vurderingen må retten veie hensynet til grovheten av krenkelsen mot hensynet til sakens opplysning.
Det anføres at den ulovlig ervervelsen av Bs forklaring innebærer at beviset må avskjæres. Manglende oppnevnelse av forsvarer for B er brudd på en helt sentral rettighet – både etter norsk prosesslovgivning og EMK artikkel 6. Virkningen av bruddet var at det var ingen som under avhøret ivaretok Bs rettigheter og behov. Det fremgår av lydopptaket at B ga uttrykk for å ikke forstå anklagen. Han har i retten forklart at han i avhøret opplevde et stort press fra påtalemyndigheten for å tilstå, og at han var utmattet som følge av manglende søvn og matinntak.
Hensynet til sakens opplysning medfører ikke at avhøret likevel skal tillates benyttet under hovedforhandlingen. Bevisverdien av avhøret er sterkt svekket når sentrale rettssikkerhetsgarantier er tilsidesatt. Det samme gjelder det faktum at B var fysisk og mentalt svekket under avhøret, noe avhører var kjent med. Avhøret ble heller ikke senere gjennomgått eller vedtatt av B eller hans senere oppnevnte forsvarer.
Det nedlegges følgende påstand: Politiavhøret av 5. juni 2015 avskjæres som bevis.
Tiltale A tiltrer fullt ut det som er anført av Bs forsvarere. B hadde krav på offentlig oppnevnt forsvarer i avhøret av 5. juni 2014, og manglende oppnevnelse innebærer en grov krenkelse av Bs prosessuelle rettigheter.
Ved vurderingen av om avhøret likevel skal kunne benyttes under hovedforhandlingen må retten vektlegge at B ble utsatt for et kolossalt press i avhøret. Til tross for at han var utmattet ble B satt overfor tre avhørere som informerte ham om at det var et stort etterforskningsteam på saken som ville «snu enhver stein» i saken. Dette er et klart eksempel på et avhør som er i strid med EMK.
Det nedlegges følgende påstand: Politiforklaringen av 5. juni 2014 tillates ikke opplest.
Det erkjennes at B skulle hatt forsvarer ved politiavhøret av 5. juni 2014 og at beviset derfor er ulovlig ervervet. Det anføres at avhøret likevel ut fra en helhetsvurdering må tillates opplest dersom vilkårene etter straffeprosessloven § 290 for øvrig er oppfylt.
Det foreligger ingen omstendigheter ved gjennomføringen av avhøret som tilsier at det ikke kan leses opp. B ble tilbudt både mat og drikke. Det forelå heller ikke noe utilbørlig press fra avhørerne – verken for å gjennomføre selve avhøret eller med hensyn til tilståelse. Påtalemyndigheten er pålagt å gi siktede informasjon om muligheten for strafferabatt ved en eventuell tilståelse.
Det nedlegges følgende påstand: Politiforklaringen av 5. juni 2014 tillates opplest.
Etter straffeprosessloven er utgangspunktet at tiltalte skal forklare seg umiddelbart for den dømmende rett. Lovens § 290 gir likevel hjemmel for å tillate at en tidligere politiforklaring kan leses opp dersom det foreligger motstrid mellom den forklaringen og forklaringen som tiltalte avgir for retten. Spørsmålet i denne saken er om det foreligger feil ved politiavhøret som ble foretatt av B den 5. juni 2014 som må føre til at det ikke kan leses opp selv om vilkårene i § 290 for øvrig skulle være oppfylt.
Partene er enige om at B i medhold av straffeprosessloven § 98 første ledd skulle hatt oppnevnt forsvarer ved politiavhøret 5. juni 2014 ettersom det på dette tidspunktet var klart at han ikke ville bli løslatt innen 24 timer fra pågripelsen. Retten finner det klart at B ikke på noe tidspunkt under avhøret ble gjort tilstrekkelig oppmerksom på at han hadde et slikt krav på en offentlig oppnevnt forsvarer, og at han derfor heller ikke, verken uttrykkelig eller underforstått, ga avkall på denne retten. Avhøret må da anses som et bevis som er skaffet til veie på en utilbørlig måte.
Retten kan nekte føring av bevis som er skaffet til veie på utilbørlig måte. Hovedregelen er likevel at beviset skal tillates ført, jf. HR-2021-966-A avsnitt 21. Det fremheves samme sted at spørsmålet om avskjæring må avgjøres ut fra en bred avveining, der både prinsipielle hensyn og forholdene i den konkrete sak må tas i betraktning. I avsnitt 24 pekes det på at momenter i vurderingen blant annet er grovheten av den krenkelsen som ble begått ved innhentingen av beviset, om føring av beviset vil bli opplevd som en fortsatt rettskrenkelse, hvor viktig saken er, og hvor sentralt beviset er for oppklaringen av saken. Anvendelsen av regelen om bevisavskjæring må holdes opp mot målet om å fremme sakens opplysning og sikre en riktig avgjørelse. Reglene om bevisavskjæring må dessuten ses i lys av retten til en rettferdig rettergang jf. EMK artikkel 6 og Grunnloven § 95, jf. HR-2021-966-A og HR-2022-866-U avsnitt 25.
Retten tar ved vurderingen utgangspunkt i at det er tale om en meget alvorlig straffesak hvor B risikerer flere års ubetinget fengsel dersom han domfelles. Dette tilsier at det må stilles strenge krav til at hans prosessuelle rettigheter ivaretas på ethvert trinn av saken. Dette gjelder særlig under et politiavhør innledningsvis i saken.
Retten til forsvarer på ethvert trinn av saken er en grunnleggende prosessuell rettighet for å sikre siktedes rettsikkerhet. Når det i strid med straffeprosessloven § 98 ikke ble oppnevnt forsvarer for B den 5. juni 2014 er dette etter rettens syn utvilsomt en klar krenkelse av hans prosessuelle rettigheter, noe som med betydelig styrke taler for å nekte opplesning/konfrontering under hovedforhandlingen. Til dette kommer også at B, under innledningen av avhøret, gir uttrykk for å være fysisk utmattet som følge av manglende søvn og mat. Det er endelig på det rene at avhøret ikke senere er gjennomgått sammen med forsvarer eller vedtatt av B.
Samlet sett mener retten at det foreligger en så vidt klar krenkelse av Bs prosessuelle rettigheter at politiavhøret den 5. juni 2014 ikke kan tillates opplest i medhold av straffeprosessloven § 290. At avhøret kan bidra til sakens opplysning endrer ikke dette. Det vil etter rettens syn innebære en fortsatt krenkelse av hans rettigheter dersom avhøret nå tillates opplest for retten.
SLUTNING 
Politiavhøret av 5. juni 2014 tillates ikke opplest i sak 22-131833MED-TAGD/TKRI. 