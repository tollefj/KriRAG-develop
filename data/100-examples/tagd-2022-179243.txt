Tiltalte er en 40 år gammel mann som fra før er domfelt en gang tidligere idet han den 17.03.2017 ble domfelt i Kristiansand tingrett for overtredelse av straffeloven (1902) § 162 annet ledd, jf. første ledd, vegtrafikkloven § 31 første ledd, jf. § 22 første ledd, våpenloven § 33, jf. § 15 annet ledd og våpenloven § 33, jf. § 31 første ledd, jf. våpenforskriften § 9. I denne dommen ble tiltalte også fradømt retten til å føre motorvogn i ett år og pålagt å avlegge full ny førerprøve.
Det skal nå utmåles straff for ett tilfelle av ruspåvirket kjøring og for bruk og besittelse av 0,4 gram hasj.
Bærende for straffeutmålingen er den ruspåvirkede kjøringen. Tiltalte har utvilsomt hatt en ruspåvirkning som sammenlignet med alkohol med god margin overgår 1,2 promille da det ble påvist 0,1148 mikromol THC i blodprøven. Det fremgår av vedlegg I til forskrift om faste grenser for påvirkning av andre berusende eller bedøvende middel enn alkohol m.m. at 0,030 mokromol THC tilsvarer en ruspåvirkning på 1.2 alkoholpromille. I tillegg ble det påvist mindre mengder av Diazepam og N-desmetyl-diazepam i blodprøven.
Som nevnt ovenfor ble tiltalte i 2017 domfelt for blant annet ruspåvirket kjøring. Dette er således annen gang domfellelse for ruspåvirket kjøring. I NOU 1987:11 Promillekjøring oppsummeres rettspraksis under pkt 1.6.3 ved andre gangs promillekjøring på følgende måte:
«Ved andre gangs domfellelse blir straffen vanligvis ubetinget fengsel mellom 30 og 45 dager. Dommene synes jevnt fordel på fengsel i 30 dager, fengsel i 36 dager og fengsel i 45 dager.»
Etter en samlet vurdering har retten kommet til at en passende samlet straff for post I i utgangspunktet er fengsel i 36 dager. Retten har da i skjerpende retning lagt vekt på at det ble påvist 0.1148 mikromol THC i blodet til tiltalte hvilket innebærer at han hadde en ruspåvirkning som sammenlignet med alkohol tilsvarer langt mer enn 1,2 promille, samt at han hadde mindre mengder Diazepam og N-desmetyldiazepam i blodet.
I skjerpende retning skal det legges vekt på at tiltalte hadde brukt og var i besittelse av en mindre mengde hasj. En passe straff etter å ha lagt vekt på disse skjerpende momentene er etter dette i utgangspunktet fengsel i 40 dager.
I formildende retning skal det legges vekt på at tiltalte har erkjent forholdene. Størrelsen på reduksjonen i straffen som følge av tiltaltes erkjennelse, avhenger bl.a. av om erkjennelsen har hatt betydning for oppklaringen av saken, prosessøkonomi m.m. Ut fra den prosess-økonomiske betydningen av tiltaltes erkjennelse, har retten kommet til at straffen skal settes til fengsel i 36 dager.
I tillegg til fengselsstraffen skal tiltalte idømmes en bot, jf. vegtrafikkloven § 31 første ledd litra c. Boten skal tilsvare 1,5 brutto månedslønn og utgjøre min. kr. 10.000,–.
Tiltalte har ikke inntekt. Spørsmålet er om det da skal utmåles en bot på kr. 10.000,– slik som anført av aktor. På bakgrunn av at tiltalte har en gjeld på kr. 384.245,– som han må betjene, viser retten til straffeloven § 53 annet ledd som bestemmer at det ved utmålingen av bøter skal legges vekt på tiltaltes inntekt, formue, forsørgelsesbyrde, gjeldsbyrde og andre forhold som påvirker den økonomiske evnen.
Etter en helhetsvurdering av bl.a. tiltaltes økonomiske situasjon hvor han har en ikke ubetydelig gjeld uten å ha inntekt, har retten kommet til at boten skal settes til kr. 5.000,–, subsidiært fengsel i 15 dager.
Aktor la ned påstand om at en kniv og 0,4 gram hasj skal inndras. Når det gjelder kniven blir ikke den å inndra da kniven ikke har vært gjenstand for et straffbart forhold hvilket er et vilkår for å inndra kniven, jf. straffeloven § 69. Når det gjelder 0,4 gram hasj har denne utvilsomt vært gjenstand for en straffbar handling og inndras derfor til fordel for staten, jf. straffeloven § 69, jf. § 71, jf. § 75.
Det følger av vegtrafikkloven § 33 at førerretten skal tapes når en domfelles for ruspåvirket kjøring. Om tapstiden fremgår det av tapsforskriften § 3-10 at førerretten skal tapes fra 3 til 5 år ved gjentatt ruspåvirket kjøring og det er mer enn 5 år fra forrige dom. Det fremgår av bestemmelsen at det ved utmålingen av tapstiden skal legges vekt på tiden som har gått fra første dom.
Retten har kommet til at tapstiden skal settes til 3 år og 6 måneder. Retten har da lagt vekt på at kjøringen han ble domfelt for i forrige dom, ligger 7 år tilbake i tid. Det gikk således ca 2 år fra kjøringen og til han fikk dommen i 2017. Når retten legger vekt på dette momentet skyldes det at det fremstår som urimelig om treg saksgang som det ikke er sannsynliggjort at tiltalte kan klandres for, skal ramme tiltalte hardere enn om saksfremdriften hadde vært raskere.Tapstiden regnes fra dommen er rettskraftig. Den tiden førerretten har vært midlertidig tapt går til fradrag i tapstiden, jf. tapsforkriften § 1 – 4.
Når tiltalte fradømmes førerretten i mer enn ett år, fremgår det av vegtrafikkloven § 33 nr. 1 femte ledd, jf. tapsforskriften § 8-3 sjette ledd at det skal pålegges full ny førerprøve. Tiltalte pålegges etter dette å avlegge full ny førerprøve for å gjenerverve førerretten.
Hovedregelen er at det skal ilegges saksomkostninger ved domfellelse, jf. straffeprosessloven § 436. I denne saken ble imidlertid tiltalte frifunnet for et forhold. I tillegg har han ingen inntekt, men en ikke ubetydelig gjeld. Retten finner derfor at tiltalte ikke skal ilegges saksomkostninger, jf. straffeprosessloven § 437 tredje ledd.
Dommen er enstemmig.
DOMSSLUTNING
A, født [00.00.1982], frifinnes for tiltalens post II.
A, født [00.00.1982], dømmes for overtredelse av
til en straff av fengsel i 36 -trettiseks- dager, og en bot på kr. 5.000,–, -kronerfemtusen-, subsidiært fengsel i 15 -femten- dager.
Straffeutmålingsbestemmelser: Straffeloven § 79 bokstav a og straffeloven § 78 bokstav f.
A, født [00.00.1982], dømmes til å tåle inndragning av 0,4 gram hasj.
A, født [00.00.1982], fradømmes retten til å føre motorvogn i 3 år og 6 måneder, jf. vegtrafikkloven § 33, jf. tapsforskriften § 3-10. Han pålegges å avlegge full ny førerprøve for å gjenerverve førerretten, jf. vegtrafikkloven § 33 nr. 1 femte ledd, jf. tapsforskriften § 8-3 sjette ledd.
Saksomkostninger idømmes ikke.
På bakgrunn av bevisene ført for retten, har retten funnet følgende hendelsesforløp bevist:
Tirsdag 5. juli 2022 kjørte politibetjent B patrulje i Kristiansand sammen med en kollega. Cirka kl. 01.30 på Høvågveien like ved Rona, møtte patruljen en BMW med kjennemerke [kjennemerke] som kom kjørende i motsatt retning. Politiet snudde og fulgte etter bilen som kom fra Frigstad og kjørte mot Hånes.
Etter å ha ligget bak bilen en stund, satte politiet på blålys for å stanse bilen for kontroll. Bilføreren som var alene i bilen, kjørte ut på den første holdeplassen på Hånes og stanset. Politibetjent B, heretter kalt vitnet, forklarte under sin vitneforklaring i retten at fører av bilen var A heretter kalt tiltalte. Vitnet forklarte videre at tiltalte hadde store pupiller og at han var rød på de hvite feltene i øynene. Vitnet ba tiltalte om å komme ut av bilen for å ta en tegn- og symptomtest på tiltalte.
Idet tiltalte gikk ut av bilen så vitnets kollega at det lå en foldekniv under førersetet. På spørsmål opplyste tiltalte at det lå en mindre mengde hasj under gulvmatta på høyre side bak i bilen. Politiet ransaket bilen og fant en liten klump hasj som ble veid til 0,4 gram der tiltalte hadde forklart at den lå. I tillegg til hasjen beslagla politiet kniven som lå under førersetet.
Tiltalte ble deretter fremstilt på legevakten for blodprøve. På legevakten ble det i tillegg til blodprøve tatt en klinisk test av tiltalte. I løpet av kvelden fortalte tiltalte til politiet at han nylig hadde brukt hasj og at han et par dager tidligere hadde tatt en valium tablett.
Politiet sendte blodprøven til Oslo universitetssykehus hvor den ble analysert. Det fremgår av analyseresultatet av 18.07.2022 at det ble påvist 0.307 mikromol Diazepam, 0.314 mikromol N-desmetyldiazepam og 0.1148 mikromol THC i blodet til tiltalte. Det fremgår av samme skjema at 0.030 mikromol THC tilsvarer en ruspåvirkning av alkohol på 1,2 promille. Tiltalte hadde således en ruspåvirkning av hasj som tilsvarer en ruspåvirkning på godt over 1,2 alkoholpromille.
Tiltalte ble avhørt av politiet i et formelt avhør den 3. august 2022. I avhøret erkjente han at han røykte hasj kort tid før han satte seg i bilen og kjørte hjemover og ble stanset av politiet. Han erkjente også straffeskyld for ruspåvirket kjøring, bruk og oppbevaring av hasj, og slik retten oppfattet dette for ulovlig å ha båret kniv på offentlig sted.
På bakgrunn av forklaringen til vitnet, tiltaltes politiforklaring og analyseresultatet av blodprøven, er retten ikke i tvil om at tiltalte har forholdt seg som beskrevet i tiltalens post I og at han i det minste handlet uaktsomt.
De objektive og subjektive vilkårene er oppfylt og tiltalte dømmes i samsvar med tiltalens post I for overtredelse av vegtrafikkloven § 31 første ledd, jf. § 22 første ledd.
Når det gjelder post II som gjelder ulovlig bæring av kniv på offentlig sted, forklarte tiltalte over telefon fra Thailand, at han hadde hatt denne kniven i verktøyskrinet sitt, og at han hentet kniven for å hjelpe datteren med å justere setet på sykkelen hennes. Tiltalte la deretter kniven i jakkelommen, men glemte deretter å ta kniven ut av lommen igjen. Da tiltalte ble stanset av politiet, kom han på at han hadde kniven i jakkelommen og kastet den under førersetet for at han ikke skulle bli tatt av politiet for å ha en kniv på seg.
Det er tatt ut tiltale for at tiltalte «oppbevarte» kniven i bilen. Ordlyden i straffeloven § 189 er «bærer». Om dette viser retten til Norsk Lovkommentar ved Magnus Matningsdal som skriver:
«Bære» er snevrere enn «har med» i første ledd som også omfatter oppbevaring inne i et kjøretøy. Denne forskjellen mellom første og andre ledd illustreres av HR-2018-1853-U hvor Høyesteretts ankeutvalg opphevet en ankenektelse i lagmannsretten i et tilfelle hvor siktede hadde hatt en kniv i bilens hanskerom. Agder lagmannsrett har deretter i dom 10. januar 2019, frifunnet tiltalte. Begrunnelsen er at et slikt tilfelle ikke omfattes av § 189.
Retten finner at tilfellet i vær sak heller ikke omfattes av straffeloven § 189. Tiltale blir etter dette å frifinne for forholdet om handlet under post II.
Når det gjelder post III a og III b, er retten ikke i tvil om at tiltalte har forholdt seg som beskrevet i disse to postene. Retten viser til at tiltalte har erkjent begge forholdene. Når det gjelder post III a, beslagla politiet cirka 0,4 gram hasj. For post III b fremgår det av analyseresultatet av blodprøven at tiltalte hadde brukt hasj. Retten finner det videre utvilsomt at tiltalte handlet forsettlig.
De objektive og subjektive vilkårene er oppfylt og tiltalte dømmes i samsvar med post III a ogIII b for to overtredelser av legemiddelloven § 31 annet ledd, jf. § 24 første ledd.
Tiltalte er en 40 år gammel mann som fra før er domfelt en gang tidligere idet han den 17.03.2017 ble domfelt i Kristiansand tingrett for overtredelse av straffeloven (1902) § 162 annet ledd, jf. første ledd, vegtrafikkloven § 31 første ledd, jf. § 22 første ledd, våpenloven § 33, jf. § 15 annet ledd og våpenloven § 33, jf. § 31 første ledd, jf. våpenforskriften § 9. I denne dommen ble tiltalte også fradømt retten til å føre motorvogn i ett år og pålagt å avlegge full ny førerprøve.
Det skal nå utmåles straff for ett tilfelle av ruspåvirket kjøring og for bruk og besittelse av 0,4 gram hasj.
Bærende for straffeutmålingen er den ruspåvirkede kjøringen. Tiltalte har utvilsomt hatt en ruspåvirkning som sammenlignet med alkohol med god margin overgår 1,2 promille da det ble påvist 0,1148 mikromol THC i blodprøven. Det fremgår av vedlegg I til forskrift om faste grenser for påvirkning av andre berusende eller bedøvende middel enn alkohol m.m. at 0,030 mokromol THC tilsvarer en ruspåvirkning på 1.2 alkoholpromille. I tillegg ble det påvist mindre mengder av Diazepam og N-desmetyl-diazepam i blodprøven.
Som nevnt ovenfor ble tiltalte i 2017 domfelt for blant annet ruspåvirket kjøring. Dette er således annen gang domfellelse for ruspåvirket kjøring. I NOU 1987:11 Promillekjøring oppsummeres rettspraksis under pkt 1.6.3 ved andre gangs promillekjøring på følgende måte:
«Ved andre gangs domfellelse blir straffen vanligvis ubetinget fengsel mellom 30 og 45 dager. Dommene synes jevnt fordel på fengsel i 30 dager, fengsel i 36 dager og fengsel i 45 dager.»
Etter en samlet vurdering har retten kommet til at en passende samlet straff for post I i utgangspunktet er fengsel i 36 dager. Retten har da i skjerpende retning lagt vekt på at det ble påvist 0.1148 mikromol THC i blodet til tiltalte hvilket innebærer at han hadde en ruspåvirkning som sammenlignet med alkohol tilsvarer langt mer enn 1,2 promille, samt at han hadde mindre mengder Diazepam og N-desmetyldiazepam i blodet.
I skjerpende retning skal det legges vekt på at tiltalte hadde brukt og var i besittelse av en mindre mengde hasj. En passe straff etter å ha lagt vekt på disse skjerpende momentene er etter dette i utgangspunktet fengsel i 40 dager.
I formildende retning skal det legges vekt på at tiltalte har erkjent forholdene. Størrelsen på reduksjonen i straffen som følge av tiltaltes erkjennelse, avhenger bl.a. av om erkjennelsen har hatt betydning for oppklaringen av saken, prosessøkonomi m.m. Ut fra den prosess-økonomiske betydningen av tiltaltes erkjennelse, har retten kommet til at straffen skal settes til fengsel i 36 dager.
I tillegg til fengselsstraffen skal tiltalte idømmes en bot, jf. vegtrafikkloven § 31 første ledd litra c. Boten skal tilsvare 1,5 brutto månedslønn og utgjøre min. kr. 10.000,–.
Tiltalte har ikke inntekt. Spørsmålet er om det da skal utmåles en bot på kr. 10.000,– slik som anført av aktor. På bakgrunn av at tiltalte har en gjeld på kr. 384.245,– som han må betjene, viser retten til straffeloven § 53 annet ledd som bestemmer at det ved utmålingen av bøter skal legges vekt på tiltaltes inntekt, formue, forsørgelsesbyrde, gjeldsbyrde og andre forhold som påvirker den økonomiske evnen.
Etter en helhetsvurdering av bl.a. tiltaltes økonomiske situasjon hvor han har en ikke ubetydelig gjeld uten å ha inntekt, har retten kommet til at boten skal settes til kr. 5.000,–, subsidiært fengsel i 15 dager.
Aktor la ned påstand om at en kniv og 0,4 gram hasj skal inndras. Når det gjelder kniven blir ikke den å inndra da kniven ikke har vært gjenstand for et straffbart forhold hvilket er et vilkår for å inndra kniven, jf. straffeloven § 69. Når det gjelder 0,4 gram hasj har denne utvilsomt vært gjenstand for en straffbar handling og inndras derfor til fordel for staten, jf. straffeloven § 69, jf. § 71, jf. § 75.
Det følger av vegtrafikkloven § 33 at førerretten skal tapes når en domfelles for ruspåvirket kjøring. Om tapstiden fremgår det av tapsforskriften § 3-10 at førerretten skal tapes fra 3 til 5 år ved gjentatt ruspåvirket kjøring og det er mer enn 5 år fra forrige dom. Det fremgår av bestemmelsen at det ved utmålingen av tapstiden skal legges vekt på tiden som har gått fra første dom.
Retten har kommet til at tapstiden skal settes til 3 år og 6 måneder. Retten har da lagt vekt på at kjøringen han ble domfelt for i forrige dom, ligger 7 år tilbake i tid. Det gikk således ca 2 år fra kjøringen og til han fikk dommen i 2017. Når retten legger vekt på dette momentet skyldes det at det fremstår som urimelig om treg saksgang som det ikke er sannsynliggjort at tiltalte kan klandres for, skal ramme tiltalte hardere enn om saksfremdriften hadde vært raskere.Tapstiden regnes fra dommen er rettskraftig. Den tiden førerretten har vært midlertidig tapt går til fradrag i tapstiden, jf. tapsforkriften § 1 – 4.
Når tiltalte fradømmes førerretten i mer enn ett år, fremgår det av vegtrafikkloven § 33 nr. 1 femte ledd, jf. tapsforskriften § 8-3 sjette ledd at det skal pålegges full ny førerprøve. Tiltalte pålegges etter dette å avlegge full ny førerprøve for å gjenerverve førerretten.
Hovedregelen er at det skal ilegges saksomkostninger ved domfellelse, jf. straffeprosessloven § 436. I denne saken ble imidlertid tiltalte frifunnet for et forhold. I tillegg har han ingen inntekt, men en ikke ubetydelig gjeld. Retten finner derfor at tiltalte ikke skal ilegges saksomkostninger, jf. straffeprosessloven § 437 tredje ledd.
Dommen er enstemmig.
DOMSSLUTNING
A, født [00.00.1982], frifinnes for tiltalens post II.
A, født [00.00.1982], dømmes for overtredelse av
til en straff av fengsel i 36 -trettiseks- dager, og en bot på kr. 5.000,–, -kronerfemtusen-, subsidiært fengsel i 15 -femten- dager.
Straffeutmålingsbestemmelser: Straffeloven § 79 bokstav a og straffeloven § 78 bokstav f.
A, født [00.00.1982], dømmes til å tåle inndragning av 0,4 gram hasj.
A, født [00.00.1982], fradømmes retten til å føre motorvogn i 3 år og 6 måneder, jf. vegtrafikkloven § 33, jf. tapsforskriften § 3-10. Han pålegges å avlegge full ny førerprøve for å gjenerverve førerretten, jf. vegtrafikkloven § 33 nr. 1 femte ledd, jf. tapsforskriften § 8-3 sjette ledd.
Saksomkostninger idømmes ikke.