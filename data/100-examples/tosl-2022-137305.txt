Retten har kommet til at A skal dømmes i samsvar med tiltalebeslutningen, og at riktig samlet straff for dette er betinget fengsel i 18 dager og 10 000 kroner i bot.
Det er på det rene at A mandag 21. september 2020 deltok i en demonstrasjon i Oslo i regi av den internasjonale klima- og miljøorganisasjonen Extinction Rebellion, jf. hans forklaring i retten og bilder fra demonstrasjonen (dok. 09,01 og 09,02).
Extinction Rebellion mener tradisjonelle aksjonsformer ikke er tilstrekkelig, og at man dermed må ty til ikke-voldelige direkte aksjon og forstyrrende sivil ulydighet sammen med markeringer som bruker sterk symbolikk som vekker folk til handling.
Organisasjonen hadde på forhånd varslet om demonstrasjoner, men det konkrete tidspunktet og stedet ville først bli avklart rett før start. På arrangementssiden på Facebook fremgikk det at Extinction Rebellion planla å utøve sivil ulydighet inntil ett døgn og at de skulle bruke «prinsippene for ikkevoldelig sivil ulydighet, med forstyrrelser, respekt, kjærlighet og oppofrelse (inkl. arrestasjon)».
Demonstrasjonen gikk ut på å sperre Ring 1 i Oslo sentrum i morgentrafikken. As rolle i demonstrasjonen var det Extinction Rebellions kaller en «rød rolle». De som har disse rollene er «arresterbare».
A lenket seg sammen med noen andre i jernrør og blokkerte veien i krysset Frederiks gate og Karl Johans gate, like nedenfor Slottet. Han sperret veien fra omkring kl. 06:45 til politiet frigjorde ham fra jernrøret omkring kl. 08:45.
Demonstrasjonen førte til at hovedferdselsåren i Ring 1 i Oslo ble totalt sperret i alle retninger i 1,5 time i morgentrafikken en mandagsmorgen. Innsatsleder Magnus Strande har forklart at køen gikk helt ned til Hammerborgstunnelen og det skapte trafikkfarlige situasjoner ved at biler forsøkte å snu og kjøre i feil kjøreretning. Veisperringen skapte også fare for at utrykningskjøretøy kunne ha blitt stående fast.
Det er ikke tvilsomt at A forstyrret den alminnelige fred og orden og lovlige ferdsel, jf. straffeloven § 181 første ledd bokstav a og b. Det er heller ikke tvilsomt at han handlet forsettlig, jf. straffeloven § 22 første ledd bokstav a.
Retten mener at politiets inngrep og straffen ikke vil innebære en krenkelse av EMK artikkel 10 og 11. Den samme demonstrasjonen ble vurdert i Høyesteretts dom HR-2022-981-A, hvor Høyesterett konkluderte med at inngrepet fra politiet i utgangspunktet hadde hjemmel i lov, ivaretok legitime formål og var forholdsmessig. Om forholdsmessighetsvurderingen uttalte Høyesterett i avsnitt 34:
Oppsummert: Samfunnet må tole ei viss forstyrring av dagleglivet, og styresmaktene må vise ein viss toleranse. Dette vil etter omstenda også tilseia at styresmaktene må vente med å gripe inn. Toleransegraden kan likevel ikkje fastleggjast generelt, men må vurderast konkret – særleg ut frå verknadene av forstyrringane. Der det er fare for liv og helse, kan styresmaktene gripe inn med ein gong. Det skal jamt over også mykje til for at inngrep mot ein aksjon som skapar alvorleg forstyrring av trafikken, og som ikkje er varsla og er i strid med nasjonalt regelverk, vil vera i strid med EMK artikkel 11.
Om den konkrete vurderingen av om bøteleggingen og inngrepene er lovlig innskrenkning av forsamlings- og foreningsfriheten uttalte Høyesterett i avsnitt 54 følgende:
Oppsummert: Politiet reagerte berre mot aksjonen midt i vegen. Aksjonistane vart elles ikkje hindra i å framføre synspunkta sine gjennom andre aksjonsformer. Aksjonen var ikkje varsla. Demonstrasjonen i vegbanen førte til stor ulempe, og vart avslutta av politiet for å avverje fare og ytterlegare forstyrringar av trafikken. Aksjonen hadde alvorlege verknader langt ut over ein ordinær politisk demonstrasjon. Dette var nettopp føremålet med, og ikkje ein sideeffekt av, aksjonen. Aksjonsmåten var ikkje i kjernen av EMK artikkel 11. Med dei alvorlege forstyrringane den uvarsla aksjonen førte til etter kort tid, kunne politiet utan hinder av demonstrasjons- og ytringsfridomen straks pålegge demonstrantane å flytte seg og deretter gripe dei om pålegget ikkje vart etterkome.
Tilsvarende gjelder for A. Retten peker også på at A fikk demonstrere i to timer før politiet grep inn og han ble fjernet fra veibanen.
A dømmes etter dette i samsvar med tiltalebeslutningen post I a.
Det er på det rene at A mandag 3. mai 2021 omkring kl. 15:00 deltok i en demonstrasjon i Oslo i regi av Extinction Rebellion, jf. hans forklaring i retten og bilder fra demonstrasjonen (dok. 11,02,09,01). Han sto i et fotgjengerfelt i krysset Parkveien og Wergelandsveien sammen med tre andre, slik at veibanen ble sperret i begge kjøreretninger. Extinction Rebellion hadde ikke varslet om den konkrete aksjonen til politiet i strid med politiloven § 11.
Tidligere på dagen rundt kl. 14:00 hadde Extinction Rebellion to markeringer i veibanen. Den ene var ved Litteraturhuset i retning Pilestredet, hvor aksjonistene sto med bannere i veibanen. Den andre markeringen var ved i krysset Parkveien og Uranienborgveien. Demonstrasjonene førte til lengre køer og politiet omdirigerte trafikken for å unngå å få flere biler i området.
Da aksjonistene etablerte enda en markering i krysset Parkveien og Wergelandsveien rundt kl. 15:00 førte dette, ifølge innsatsleder Gunhild Finne Nilsen, til at det ble full stans i trafikken og at det ble store kødannelser rundt området og ned mot Nasjonalteateret og sentrum. Fremkommeligheten for nødetater ble hindret. Politiet besluttet derfor å gi demonstrantene pålegg om å fjerne seg fra veibanen.
Rundt kl. 15:10 ga politiet A pålegg om å fjerne seg fra veibanen. Politibetjent Eivind Kjøllesdal har forklart at A uttalte at han hadde forstått pålegget, men at han ikke ville etterkomme det. Klokken 15:50 hadde politiet fjernet samtlige aksjonister vekk fra veibanen og kjørt dem til sentralarresten.
Det er ikke tvilsomt at A har overtrådt straffeloven § 181 første ledd og politiloven § 30 nr. 1 jf. § 5. Han forstyrret den alminnelige fred og orden og lovlige ferdsel i strid med straffeloven § 181 første ledd bokstav a og b. Unnlatelsen av å etterkomme pålegg fra politiet rammes av politiloven § 30 nr. 1 jf. § 5. Det er heller ikke tvilsomt at A handlet forsettlig, jf. straffeloven § 22 første ledd bokstav a.
Retten mener at pålegget fra politiet, innbringelsen og straffen ikke vil innebære en krenkelse av EMK artikkel 10 og 11. Inngrepet fra politiet hadde i utgangspunktet hjemmel i lov, ivaretok legitime formål og var forholdsmessig. Den uvarslede demonstrasjonen i veibanen skapte en farlig situasjon og innebar en risiko for liv og helse ved at utrykningskjøretøy hadde begrenset fremkommelighet. Aksjonen hindret trafikken og skapte kø som rammet tredjepersoner. Veiblokaden var heller ingen sideeffekt av demonstrasjonen, men selve formålet. Demonstrasjonen gikk langt ut over det som er påregnelig ved en ordinær fredelig demonstrasjon, og faller dermed utenfor kjernen i EMK artikkel 11. Avviklingen av aksjonen tok også ressurser fra andre oppgaver i politiet. For øvrig viser retten til at A fikk demonstrere uhindret da de gjennomførte improteateret i veibanen rundt kl. 14:00, og at han ved den siste markeringen fikk demonstrere rundt 30-45 minutter før han ble fjernet fra veibanen av politiet.
A dømmes etter dette i samsvar med tiltalebeslutningen post I b og II a.
Det er på det rene at A onsdag 2. februar 2022 omkring kl. 11:00 på Møllerbrua i Skien deltok i en demonstrasjon i regi av Extinction Rebellion. Demonstrasjonen gikk ut på å sperre veibanen. A og de andre demonstrantene satt i veibanen slik at veibanen ble sperret i begge kjøreretninger. Extinction Rebellion hadde ikke på forhånd varslet om demonstrasjonen til politiet.
Politiet fikk melding om demonstrasjonen kl. 11:09 og ankom stedet kl. 11:17. Politibetjent Erik Remme Wågene kontaktet A som opplyste at det var en aksjon som gikk ut på sivil ulydighet. Etter 5-10 minutter besluttet politiet å gi demonstrantene pålegg om å fjerne seg fra veibanen. A rettet seg ikke etter politiets pålegg og politiet besluttet derfor at han skulle innbringes til arresten.
Det er ikke tvilsomt at A forstyrret den alminnelige fred og orden og lovlig ferdsel, jf. straffeloven § 181 første ledd bokstav a og b, og at han nektet å rette seg etter politiets pålegg om å fjerne seg fra veibanen, jf. politiloven § 30 nr. 1 jf. § 5. Det er heller ikke tvilsomt at A handlet forsettlig, jf. straffeloven § 22 første ledd bokstav a.
Retten mener at politiets pålegg, innbringelsen og straffen ikke utgjør en krenkelse av EMK artikkel 10 og 11. Inngrepet fra politiet hadde i utgangspunktet hjemmel i lov, ivaretok legitime formål og var forholdsmessig.
Den uvarslede demonstrasjonen i veibanen skapte en farlig situasjon og innebar en risiko for liv og helse. Retten viser til innsatsleder Marius Sletmoe Dales forklaring om at Skien sentrum ble ansett som avstengt for akutte oppdrag for nødetatene. En ambulanse ble også hindret som følge av veisperringen. Det oppsto også andre farlige situasjoner blant annet ved at en lastebil forsøkte å kjøre om demonstrantene og en bilist forsøkte å dra demonstrantene bort fra veibanen. Veiblokaden var heller ingen sideeffekt av demonstrasjonen, men selve formålet. Demonstrasjonen gikk langt ut over det som er påregnelig ved en ordinær fredelig demonstrasjon, og faller dermed utenfor kjernen i EMK artikkel 11. Avviklingen av aksjonen tok også ressurser fra andre oppgaver i politiet, blant annet måtte politiet anmode om bistand fra politipatruljer fra Vestfold.
A dømmes etter dette i samsvar med tiltalebeslutningen post I c og II b.
Det er uomtvistet at A onsdag 30. mars 2022 omkring kl. 10:00 deltok i demonstrasjonen på Sjursøya havneområdet i Oslo i regi av Extinction Rebellion.
Demonstrasjonen gikk ut på å stanse et tog som skulle transporterte flydrivstoff til Oslo lufthavn ved at aksjonistene satt seg foran og på toget. A hadde opprinnelig rolle som aksjonsstøtte, men da politiet kom satt han seg oppå toget og lenket seg fast i et jernrør med en annen demonstrant, jf. egen forklaring, samt video og bilder fra stedet.
Innsatsleder Monica Engebretsen har forklart at politiet ble kontaktet av CargoNet som ba om at aksjonistene ble fjernet fra toget. CargoNet er ansvarlig for togtransporten av flydrivstoff fra Oslo havn til Oslo lufthavn. På denne bakgrunn ga politiet proklamasjon til samtlige aksjonister om å fjerne seg fra toget. Ettersom aksjonistene ikke fjernet seg fra torget, ga politiet dem individuelle pålegg om å fjerne seg fra området innen ti minutter. I tillegg fikk de bortvisning fra stedet på 72 timer. A fikk kl. 11:38 pålegg om å fjerne seg fra stedet og bortvisning. A rettet seg ikke etter politiets pålegg og politiet besluttet derfor at han skulle innbringes til arresten. Rundt kl. 13:35 var samtlige aksjonister frigjort fra toget, slik at det kunne reise til Oslo lufthavn.
Det er ikke tvilsomt at A har overtrådt politiloven § 30 nr. 1 jf. § 5, og at han forsettlig nektet å rette seg etter politiets pålegg, jf. straffeloven § 22 første ledd bokstav a.
Spørsmålet er om han også har overtrådt straffeloven § 268 andre ledd. Retten legger til grunn at straffeloven § 268 andre ledd og politiloven § 30 nr. 1 jf. § 5 kan anvendes i idealkonkurrens ettersom de verner ulike interesser. Dette er for øvrig ikke bestridt.
Straffeloven § 268 andre ledd rammer den som «uberettiget oppholder seg på fremmed grunn til tross for oppfordring om å forlate stedet». Det er på det rene at A har oppholdt seg på området og at pålegget om å fjerne seg var konkret og utvetydig. Pålegget om å forlate stedet ble gitt av politiet. Ifølge loggen til Oslo Havn var det toglederen i CargoNet som anmodet politiet om å fjerne aksjonistene.
Spørsmålet er om pålegget ble gitt av rett vedkommende. Om dette uttales det i Ot.prp.nr.22 (2008–2009) side 426:
Den som avgir pålegget må være berettiget til å bestemme over hvem som kan oppholde seg på stedet. En slik rett kan følge av privatrettslige regler. Den som har eiendomsretten til et sted, har klart nok slik myndighet. Men også den som rette eier har gitt slik myndighet til vil kunne avgi et bindende pålegg. Bemyndigelsen behøver ikke være gjort uttrykkelig. Den som for eksempel leier inn et vaktselskap for å drive oppsyn med næringseiendommen sin, må kunne sies å ha bemyndiget vekterne til å vise bort uvedkommende fra stedet. Også politiet er berettiget til å vise noen bort fra fremmed grunn i samsvar med politilovens regler.
Selv om anmodning til politiet om å fjerne aksjonistene ikke kom fra grunneier, Oslo Havn KF, men toglederen i CargoNet, mener retten at CargoNet var berettiget til å bestemme over hvem som kunne oppholde seg på stedet. Slik retten ser det, var CargoNet bemyndighet av grunneier til å vise bort aksjonistene og be om politiets bistand til å gjøre dette. Det vises blant annet til at toglederen hadde kontakt med havnevakta om at han anmodet politiet om å fjerne aksjonistene. Dersom grunneier var uenig i dette, hadde havnevakta en sterk oppfordring til å gi beskjed om dette til politiet. At politiet ga oppfordringen om å forlate stedet på vegne av CargoNet, må etter rettens vurdering falle innenfor bestemmelsen særlig sett hen til at bestemmelsen verner andre interesser enn politiloven § 30 nr. 1 jf. § 5 og at oppfordringen ble gitt før politiet ga pålegg etter politiloven § 30 nr. 1 jf. §5.
Objektivt sett har A følgelig overtrådt straffeloven § 268. Han har utvilsomt handlet forsettlig, jf. straffeloven § 22 første ledd bokstav a.
Retten har videre kommet til at politiets pålegg, innbringelsen og straffen ikke utgjør en krenkelse av EMK artikkel 10 og 11. Selv om denne aksjonen var mer spisset mot en viss type trafikk, mener retten at aksjonen har likhetstrekk med saksforholdet som ble vurdert av Høyesterett i HR-2022-981-A. Aksjonen kunne fått store samfunnsmessige konsekvenser ved at den eneste forsyningsmåten av flydrivstoff til Oslo lufthavn ble hindret. Selv mindre forsinkelse i denne leveransen kan få store konsekvenser for flytrafikken ved Oslo lufthavn. For øvrig viser retten til at demonstrasjonen heller ikke var varslet på forhånd, og avviklingen av aksjonen tok betydelige ressurser fra andre oppgaver i politiet. Aksjonistene fikk også aksjonere i flere timer før politiet grep inn og fjernet dem.
A dømmes etter dette i samsvar med tiltalebeslutningen post II c og III.
Det er uomtvistet at A lørdag 2. april 2022 omkring kl. 11:00 deltok i demonstrasjonen på Sjursøya havneområde i Oslo i regi av Extinction Rebellion.
Demonstrasjonen gikk ut på at aksjonistene lenket seg fast til, satt foran eller oppå fire tankbiler ved Oslo Havn, slik at all trafikk på havnen måtte stenges. Havnekaptein Jens Petter Christensen har forklart at demonstrasjonen førte til full stans i vareleveranser fra Oslo Havn, herunder leveranser av diesel, bensin, sement, mat og andre varer. Av sikkerhetsmessige grunner måtte sjåførene sitte i tankbilene til aksjonistene ble frigjort.
As var «aksjonsstøtte» under den aktuelle demonstrasjonen. Han var ikke lenket fast til tankbilene, men gikk rundt mellom aksjonistene med en sekk full av mat, drikke og klær. Han hadde oversikt over aksjonistene og ropte beskjeder til dem.
Politiet var ikke varslet om demonstrasjonen på forhånd. Oslo Havn kontaktet politiet kl. 11:50 med anmodning om å fjerne aksjonistene. Politibetjent Haron Ali Mohamed Siad ga A kl. 15:10 pålegg om å fjerne seg fra Sjursøya havneområde innen 10 minutter. A rettet seg ikke etter pålegget fra politiet og politiet besluttet kl. 16:00 at aksjonistene skulle innbringes til arresten. Alle aksjonistene var frigjort og innbragt til arresten rundt kl. 18:00.
Straffeloven § 181 første ledd bokstav b rammer den som på utilbørlig måte forstyrrer «lovlig ferdsel». Slik forstyrrelse kan også skje på privat grunn, jf. Magnus Matningsdal, Straffeloven § 181, Lovkommentar, Juridika.
Retten er ikke i tvil om at demonstrasjonen på utilbørlig måte forstyrret den lovlige ferdselen på Sjursøya havneområdet, og at A medvirket til dette, jf. straffeloven § 15. Retten bemerker at det ikke er vist til straffeloven § 15 i tiltalebeslutningen, men at medvirkning fremkommer som et alternativ i grunnlaget i post I d.
Videre er retten ikke i tvil om at A unnlot å rette seg etter politiets pålegg om å fjerne seg fra Sjursøya, og at han dermed har handlet i strid med politiloven § 30 nr. 1 jf. § 5.
A har utvilsomt handlet forsettlig, jf. straffeloven § 22 første ledd bokstav a.
Retten har videre kommet til at politiets pålegg, innbringelsen og straffen ikke utgjør en krenkelse av EMK artikkel 10 og 11. Selv om denne aksjonen var mer spisset mot en viss type trafikk, mener retten at aksjonen har likhetstrekk med saksforholdet som ble vurdert av Høyesterett i HR-2022-981-A. Aksjonen hadde store økonomiske konsekvenser og innebar at vareleveranser i Østlandsområdet ble hardt rammet. Demonstrasjonen var ikke varslet på forhånd. Avviklingen av aksjonen tok betydelige ressurser fra andre oppgaver i politiet, blant annet den varslede SIAN-demonstrasjonen. Videre måtte de øvrige nødetatene bistå under frigjøringen av aksjonistene fra lastebilene. Aksjonistene fikk aksjonere i flere timer før politiet grep inn og fjernet dem.
A dømmes etter dette for overtredelse av politiloven § 30 nr. 1 jf. § 5 og medvirkning til overtredelse av straffeloven § 181 første ledd.
Det er uomtvistet at A mandag 4. april 2022 omkring kl. 11:00 deltok på demonstrasjonen på Sjursøya havneområde i Oslo i regi av Extinction Rebellion. Aksjonistene gjennomførte en lignende demonstrasjon som den 2. april 2022 som er behandlet ovenfor, og stanset trafikken ved å lenke seg fast til fire lastebiler på Kongshavnveien ved Sjursøya.
As var i utgangspunktet «aksjonsstøtte» under demonstrasjonen, men tok etter hvert plassen til en av de andre aksjonistene som var lenket fast til en av lastebilene.
Politiet var ikke varslet om demonstrasjonen på forhånd. Oslo Havn kontaktet politiet kl. 11:57 med anmodning om å fjerne aksjonistene. Omkring kl. 12:04 ga politiet proklamasjon til samtlige aksjonister om å fjerne seg innen kl. 12:10. A etterkom ikke dette og han fikk derfor kl. 13:37 pålegg fra politiet om bortvisning fra området i 72 timer. A rettet seg ikke etter pålegget fra politiet og politiet besluttet at han skulle innbringes til arresten. Omkring kl. 13:53 var alle aksjonistene på Kongshavnveien frigjort.
De objektive og subjektive vilkår for straff er utvilsomt oppfylt, jf. straffeloven § 181 første ledd og politiloven § 30 nr. 1 jf. § 5, jf. straffeloven § 22 første ledd bokstav a.
Retten har videre kommet til at pålegget, innbringelsen og straffen ikke utgjør en krenkelse av EMK artikkel 10 og 11. Selv om denne aksjonen var mer spisset mot en viss type trafikk, mener retten at aksjonen har likhetstrekk med saksforholdet som ble vurdert av Høyesterett i HR-2022-981-A. Aksjonen hadde store økonomiske konsekvenser og innebar at vareleveranser i Østlandsområdet ble hardt rammet. I tillegg ble tredjepersoner rammet av kø. Demonstrasjonen var ikke varslet på forhånd, og avviklingen av aksjonen tok betydelige ressurser fra andre oppgaver i politiet. Aksjonistene fikk videre aksjonere en god stund før politiet grep inn og fjernet dem.
A dømmes etter dette i samsvar med tiltalebeslutningen post I e og II f.
Det skal utmåles straff for fire overtredelser av og en medvirkning til overtredelse av straffeloven § 181 første ledd, seks overtredelser av politiloven § 30 nr. 1 jf. § 5, samt uberettiget opphold. Overtredelsene henger nært sammen og må dermed vurderes i sammenheng. Straffeskjerpelsesprinsippet i straffeloven § 79 bokstav a kommer til anvendelse.
Strafferammen for overtredelse av straffeloven § 181 første ledd er bøter eller fengsel i seks måneder, mens for brudd på politiloven § 30 er strafferammen bøter eller fengsel i tre måneder. Overtredelser av straffeloven § 268 andre ledd straffes med bot.
Etter politidistriktenes bøtedirektiv er utgangspunktet for å nekte å etterkomme politiets pålegg 8 000 kroner. Skjerpet sats er 13 000 kroner. For ordensforstyrrelser er satsene henholdsvis 8 000 kroner og 10 000 kroner. Bøtesatsen for uberettiget adgang er 6 000 kroner. Ved konkurrens beregnes den samlede boten med utgangspunkt i satsen for det mest alvorlige forholdet, tillagt halvparten av satsen for det nest alvorligste forholdet. Ved tre eller flere forhold må det foretas en skjønnsmessig helhetsvurdering. Bøtenivået forutsetter at forelegget blir vedtatt og inneholder en tilståelsesrabatt på 20 prosent.
Ved reaksjonsfastsettelsen til Høyesterett i HR-2022-981-A ble det tatt utgangspunkt i et bøtenivå på 20 000 kroner for overtredelse av straffeloven § 181 første ledd og politiloven § 30 nr. 1 jf. § 5 under aksjonen 21. september 2020. Den konkrete boten ble redusert til 18 000 kroner på grunn av varetektsfradrag.
Nevnte Høyesteretts sak gjaldt overtredelser ved én aksjon, mens A skal straffes for overtredelser som har skjedd i forbindelse med deltakelse i seks aksjoner. Det foreligger ikke rettspraksis fra høyere instanser om hvor grensen mellom bot og betinget fengsel går. Rettspraksis fra tingretten legger imidlertid til grunn at grensen for når det bør reageres med betinget fengsel er overskredet når det er snakk om så mange overtredelser som her. Allmennpreventive og individualpreventive hensyn tilsier at det er et behov for å hindre gjentakelse på en effektiv måte, og bot anses dermed ikke tilstrekkelig i seg selv. En kort betinget fengselsstraff med en prøvetid på to år vil dermed være nødvendig i et demokratisk samfunn.
Retten finner at utgangspunktet for en samlet straff er betinget fengsel i 20 dager.
A har avgitt en uforbeholden tilståelse om forholdene, noe som skal tillegges vekt i formildende retning, jf. straffeloven § 78 bokstav f. Tilståelsen var også uforbeholden for så vidt gjelder post III, selv om han ikke erkjente straffeskyld. Han gis et fradrag i straffen på 10 % som følge av tilståelsen.
Det foreligger ingen øvrige formildende omstendigheter. De straffbare forholdene i post I a, I b og II a ligger nå henholdsvis to år og tre måneder og ett år og syv måneder tilbake i tid. Det er ikke konstatert inaktivitet i saken, og sett hen til sakens kompleksitet og at A har pådratt seg ytterligere forhold, er den samlede saksbehandlingstiden etter rettens syn innenfor det som er akseptabelt.
Straffen settes etter dette til fengsel i 18 dager som gjøres betinget med en prøvetid på to år, jf. straffeloven § 34. Ved en eventuell soning av straffen kommer fire dager til fradrag for frihetsberøvelse, jf. straffeloven § 83 fjerde ledd.
I tråd med rettspraksis finner retten at det i tillegg bør utmåles en bot for å sikre en følbar straff.
Aktor har foreslått boten satt til 20 000 kroner, slik som boten ble fastsatt i HR-2022-981-A. Etter rettens vurdering er dette bøtenivået for høyt når det kombineres med en betinget fengselsstraff.
Retten finner at boten passende settes til 10 000 kroner, subsidiært fengsel i 10 dager.
A er domfelt i samsvar med tiltalebeslutningen. Etter hovedregelen i straffeprosessloven § 436 skal tiltalte i et slikt tilfelle dømmes til å erstatte staten nødvendige saksomkostninger, slik også aktor har nedlagt påstand om.
Etter en konkret vurdering har retten likevel kommet til at A ikke skal ilegges saksomkostninger, jf. straffeprosessloven § 437 tredje ledd. Ved denne vurderingen har retten lagt vekt på As svært begrensede økonomi og at han har tilstått forholdene han dømmes for.
Dommen er enstemmig.
DOMSSLUTNING
Fullbyrding av fengselsstraffen utsettes med en prøvetid på 2 – to – år jf. straffeloven § 34. Ved eventuell soning av fengselsstraffen kommer 4 – fire – dager til fradrag for frihetsberøvelse, jf. straffeloven § 83.
Retten har kommet til at A skal dømmes i samsvar med tiltalebeslutningen, og at riktig samlet straff for dette er betinget fengsel i 18 dager og 10 000 kroner i bot.
Det er på det rene at A mandag 21. september 2020 deltok i en demonstrasjon i Oslo i regi av den internasjonale klima- og miljøorganisasjonen Extinction Rebellion, jf. hans forklaring i retten og bilder fra demonstrasjonen (dok. 09,01 og 09,02).
Extinction Rebellion mener tradisjonelle aksjonsformer ikke er tilstrekkelig, og at man dermed må ty til ikke-voldelige direkte aksjon og forstyrrende sivil ulydighet sammen med markeringer som bruker sterk symbolikk som vekker folk til handling.
Organisasjonen hadde på forhånd varslet om demonstrasjoner, men det konkrete tidspunktet og stedet ville først bli avklart rett før start. På arrangementssiden på Facebook fremgikk det at Extinction Rebellion planla å utøve sivil ulydighet inntil ett døgn og at de skulle bruke «prinsippene for ikkevoldelig sivil ulydighet, med forstyrrelser, respekt, kjærlighet og oppofrelse (inkl. arrestasjon)».
Demonstrasjonen gikk ut på å sperre Ring 1 i Oslo sentrum i morgentrafikken. As rolle i demonstrasjonen var det Extinction Rebellions kaller en «rød rolle». De som har disse rollene er «arresterbare».
A lenket seg sammen med noen andre i jernrør og blokkerte veien i krysset Frederiks gate og Karl Johans gate, like nedenfor Slottet. Han sperret veien fra omkring kl. 06:45 til politiet frigjorde ham fra jernrøret omkring kl. 08:45.
Demonstrasjonen førte til at hovedferdselsåren i Ring 1 i Oslo ble totalt sperret i alle retninger i 1,5 time i morgentrafikken en mandagsmorgen. Innsatsleder Magnus Strande har forklart at køen gikk helt ned til Hammerborgstunnelen og det skapte trafikkfarlige situasjoner ved at biler forsøkte å snu og kjøre i feil kjøreretning. Veisperringen skapte også fare for at utrykningskjøretøy kunne ha blitt stående fast.
Det er ikke tvilsomt at A forstyrret den alminnelige fred og orden og lovlige ferdsel, jf. straffeloven § 181 første ledd bokstav a og b. Det er heller ikke tvilsomt at han handlet forsettlig, jf. straffeloven § 22 første ledd bokstav a.
Retten mener at politiets inngrep og straffen ikke vil innebære en krenkelse av EMK artikkel 10 og 11. Den samme demonstrasjonen ble vurdert i Høyesteretts dom HR-2022-981-A, hvor Høyesterett konkluderte med at inngrepet fra politiet i utgangspunktet hadde hjemmel i lov, ivaretok legitime formål og var forholdsmessig. Om forholdsmessighetsvurderingen uttalte Høyesterett i avsnitt 34:
Oppsummert: Samfunnet må tole ei viss forstyrring av dagleglivet, og styresmaktene må vise ein viss toleranse. Dette vil etter omstenda også tilseia at styresmaktene må vente med å gripe inn. Toleransegraden kan likevel ikkje fastleggjast generelt, men må vurderast konkret – særleg ut frå verknadene av forstyrringane. Der det er fare for liv og helse, kan styresmaktene gripe inn med ein gong. Det skal jamt over også mykje til for at inngrep mot ein aksjon som skapar alvorleg forstyrring av trafikken, og som ikkje er varsla og er i strid med nasjonalt regelverk, vil vera i strid med EMK artikkel 11.
Om den konkrete vurderingen av om bøteleggingen og inngrepene er lovlig innskrenkning av forsamlings- og foreningsfriheten uttalte Høyesterett i avsnitt 54 følgende:
Oppsummert: Politiet reagerte berre mot aksjonen midt i vegen. Aksjonistane vart elles ikkje hindra i å framføre synspunkta sine gjennom andre aksjonsformer. Aksjonen var ikkje varsla. Demonstrasjonen i vegbanen førte til stor ulempe, og vart avslutta av politiet for å avverje fare og ytterlegare forstyrringar av trafikken. Aksjonen hadde alvorlege verknader langt ut over ein ordinær politisk demonstrasjon. Dette var nettopp føremålet med, og ikkje ein sideeffekt av, aksjonen. Aksjonsmåten var ikkje i kjernen av EMK artikkel 11. Med dei alvorlege forstyrringane den uvarsla aksjonen førte til etter kort tid, kunne politiet utan hinder av demonstrasjons- og ytringsfridomen straks pålegge demonstrantane å flytte seg og deretter gripe dei om pålegget ikkje vart etterkome.
Tilsvarende gjelder for A. Retten peker også på at A fikk demonstrere i to timer før politiet grep inn og han ble fjernet fra veibanen.
A dømmes etter dette i samsvar med tiltalebeslutningen post I a.
Det er på det rene at A mandag 3. mai 2021 omkring kl. 15:00 deltok i en demonstrasjon i Oslo i regi av Extinction Rebellion, jf. hans forklaring i retten og bilder fra demonstrasjonen (dok. 11,02,09,01). Han sto i et fotgjengerfelt i krysset Parkveien og Wergelandsveien sammen med tre andre, slik at veibanen ble sperret i begge kjøreretninger. Extinction Rebellion hadde ikke varslet om den konkrete aksjonen til politiet i strid med politiloven § 11.
Tidligere på dagen rundt kl. 14:00 hadde Extinction Rebellion to markeringer i veibanen. Den ene var ved Litteraturhuset i retning Pilestredet, hvor aksjonistene sto med bannere i veibanen. Den andre markeringen var ved i krysset Parkveien og Uranienborgveien. Demonstrasjonene førte til lengre køer og politiet omdirigerte trafikken for å unngå å få flere biler i området.
Da aksjonistene etablerte enda en markering i krysset Parkveien og Wergelandsveien rundt kl. 15:00 førte dette, ifølge innsatsleder Gunhild Finne Nilsen, til at det ble full stans i trafikken og at det ble store kødannelser rundt området og ned mot Nasjonalteateret og sentrum. Fremkommeligheten for nødetater ble hindret. Politiet besluttet derfor å gi demonstrantene pålegg om å fjerne seg fra veibanen.
Rundt kl. 15:10 ga politiet A pålegg om å fjerne seg fra veibanen. Politibetjent Eivind Kjøllesdal har forklart at A uttalte at han hadde forstått pålegget, men at han ikke ville etterkomme det. Klokken 15:50 hadde politiet fjernet samtlige aksjonister vekk fra veibanen og kjørt dem til sentralarresten.
Det er ikke tvilsomt at A har overtrådt straffeloven § 181 første ledd og politiloven § 30 nr. 1 jf. § 5. Han forstyrret den alminnelige fred og orden og lovlige ferdsel i strid med straffeloven § 181 første ledd bokstav a og b. Unnlatelsen av å etterkomme pålegg fra politiet rammes av politiloven § 30 nr. 1 jf. § 5. Det er heller ikke tvilsomt at A handlet forsettlig, jf. straffeloven § 22 første ledd bokstav a.
Retten mener at pålegget fra politiet, innbringelsen og straffen ikke vil innebære en krenkelse av EMK artikkel 10 og 11. Inngrepet fra politiet hadde i utgangspunktet hjemmel i lov, ivaretok legitime formål og var forholdsmessig. Den uvarslede demonstrasjonen i veibanen skapte en farlig situasjon og innebar en risiko for liv og helse ved at utrykningskjøretøy hadde begrenset fremkommelighet. Aksjonen hindret trafikken og skapte kø som rammet tredjepersoner. Veiblokaden var heller ingen sideeffekt av demonstrasjonen, men selve formålet. Demonstrasjonen gikk langt ut over det som er påregnelig ved en ordinær fredelig demonstrasjon, og faller dermed utenfor kjernen i EMK artikkel 11. Avviklingen av aksjonen tok også ressurser fra andre oppgaver i politiet. For øvrig viser retten til at A fikk demonstrere uhindret da de gjennomførte improteateret i veibanen rundt kl. 14:00, og at han ved den siste markeringen fikk demonstrere rundt 30-45 minutter før han ble fjernet fra veibanen av politiet.
A dømmes etter dette i samsvar med tiltalebeslutningen post I b og II a.
Det er på det rene at A onsdag 2. februar 2022 omkring kl. 11:00 på Møllerbrua i Skien deltok i en demonstrasjon i regi av Extinction Rebellion. Demonstrasjonen gikk ut på å sperre veibanen. A og de andre demonstrantene satt i veibanen slik at veibanen ble sperret i begge kjøreretninger. Extinction Rebellion hadde ikke på forhånd varslet om demonstrasjonen til politiet.
Politiet fikk melding om demonstrasjonen kl. 11:09 og ankom stedet kl. 11:17. Politibetjent Erik Remme Wågene kontaktet A som opplyste at det var en aksjon som gikk ut på sivil ulydighet. Etter 5-10 minutter besluttet politiet å gi demonstrantene pålegg om å fjerne seg fra veibanen. A rettet seg ikke etter politiets pålegg og politiet besluttet derfor at han skulle innbringes til arresten.
Det er ikke tvilsomt at A forstyrret den alminnelige fred og orden og lovlig ferdsel, jf. straffeloven § 181 første ledd bokstav a og b, og at han nektet å rette seg etter politiets pålegg om å fjerne seg fra veibanen, jf. politiloven § 30 nr. 1 jf. § 5. Det er heller ikke tvilsomt at A handlet forsettlig, jf. straffeloven § 22 første ledd bokstav a.
Retten mener at politiets pålegg, innbringelsen og straffen ikke utgjør en krenkelse av EMK artikkel 10 og 11. Inngrepet fra politiet hadde i utgangspunktet hjemmel i lov, ivaretok legitime formål og var forholdsmessig.
Den uvarslede demonstrasjonen i veibanen skapte en farlig situasjon og innebar en risiko for liv og helse. Retten viser til innsatsleder Marius Sletmoe Dales forklaring om at Skien sentrum ble ansett som avstengt for akutte oppdrag for nødetatene. En ambulanse ble også hindret som følge av veisperringen. Det oppsto også andre farlige situasjoner blant annet ved at en lastebil forsøkte å kjøre om demonstrantene og en bilist forsøkte å dra demonstrantene bort fra veibanen. Veiblokaden var heller ingen sideeffekt av demonstrasjonen, men selve formålet. Demonstrasjonen gikk langt ut over det som er påregnelig ved en ordinær fredelig demonstrasjon, og faller dermed utenfor kjernen i EMK artikkel 11. Avviklingen av aksjonen tok også ressurser fra andre oppgaver i politiet, blant annet måtte politiet anmode om bistand fra politipatruljer fra Vestfold.
A dømmes etter dette i samsvar med tiltalebeslutningen post I c og II b.
Det er uomtvistet at A onsdag 30. mars 2022 omkring kl. 10:00 deltok i demonstrasjonen på Sjursøya havneområdet i Oslo i regi av Extinction Rebellion.
Demonstrasjonen gikk ut på å stanse et tog som skulle transporterte flydrivstoff til Oslo lufthavn ved at aksjonistene satt seg foran og på toget. A hadde opprinnelig rolle som aksjonsstøtte, men da politiet kom satt han seg oppå toget og lenket seg fast i et jernrør med en annen demonstrant, jf. egen forklaring, samt video og bilder fra stedet.
Innsatsleder Monica Engebretsen har forklart at politiet ble kontaktet av CargoNet som ba om at aksjonistene ble fjernet fra toget. CargoNet er ansvarlig for togtransporten av flydrivstoff fra Oslo havn til Oslo lufthavn. På denne bakgrunn ga politiet proklamasjon til samtlige aksjonister om å fjerne seg fra toget. Ettersom aksjonistene ikke fjernet seg fra torget, ga politiet dem individuelle pålegg om å fjerne seg fra området innen ti minutter. I tillegg fikk de bortvisning fra stedet på 72 timer. A fikk kl. 11:38 pålegg om å fjerne seg fra stedet og bortvisning. A rettet seg ikke etter politiets pålegg og politiet besluttet derfor at han skulle innbringes til arresten. Rundt kl. 13:35 var samtlige aksjonister frigjort fra toget, slik at det kunne reise til Oslo lufthavn.
Det er ikke tvilsomt at A har overtrådt politiloven § 30 nr. 1 jf. § 5, og at han forsettlig nektet å rette seg etter politiets pålegg, jf. straffeloven § 22 første ledd bokstav a.
Spørsmålet er om han også har overtrådt straffeloven § 268 andre ledd. Retten legger til grunn at straffeloven § 268 andre ledd og politiloven § 30 nr. 1 jf. § 5 kan anvendes i idealkonkurrens ettersom de verner ulike interesser. Dette er for øvrig ikke bestridt.
Straffeloven § 268 andre ledd rammer den som «uberettiget oppholder seg på fremmed grunn til tross for oppfordring om å forlate stedet». Det er på det rene at A har oppholdt seg på området og at pålegget om å fjerne seg var konkret og utvetydig. Pålegget om å forlate stedet ble gitt av politiet. Ifølge loggen til Oslo Havn var det toglederen i CargoNet som anmodet politiet om å fjerne aksjonistene.
Spørsmålet er om pålegget ble gitt av rett vedkommende. Om dette uttales det i Ot.prp.nr.22 (2008–2009) side 426:
Den som avgir pålegget må være berettiget til å bestemme over hvem som kan oppholde seg på stedet. En slik rett kan følge av privatrettslige regler. Den som har eiendomsretten til et sted, har klart nok slik myndighet. Men også den som rette eier har gitt slik myndighet til vil kunne avgi et bindende pålegg. Bemyndigelsen behøver ikke være gjort uttrykkelig. Den som for eksempel leier inn et vaktselskap for å drive oppsyn med næringseiendommen sin, må kunne sies å ha bemyndiget vekterne til å vise bort uvedkommende fra stedet. Også politiet er berettiget til å vise noen bort fra fremmed grunn i samsvar med politilovens regler.
Selv om anmodning til politiet om å fjerne aksjonistene ikke kom fra grunneier, Oslo Havn KF, men toglederen i CargoNet, mener retten at CargoNet var berettiget til å bestemme over hvem som kunne oppholde seg på stedet. Slik retten ser det, var CargoNet bemyndighet av grunneier til å vise bort aksjonistene og be om politiets bistand til å gjøre dette. Det vises blant annet til at toglederen hadde kontakt med havnevakta om at han anmodet politiet om å fjerne aksjonistene. Dersom grunneier var uenig i dette, hadde havnevakta en sterk oppfordring til å gi beskjed om dette til politiet. At politiet ga oppfordringen om å forlate stedet på vegne av CargoNet, må etter rettens vurdering falle innenfor bestemmelsen særlig sett hen til at bestemmelsen verner andre interesser enn politiloven § 30 nr. 1 jf. § 5 og at oppfordringen ble gitt før politiet ga pålegg etter politiloven § 30 nr. 1 jf. §5.
Objektivt sett har A følgelig overtrådt straffeloven § 268. Han har utvilsomt handlet forsettlig, jf. straffeloven § 22 første ledd bokstav a.
Retten har videre kommet til at politiets pålegg, innbringelsen og straffen ikke utgjør en krenkelse av EMK artikkel 10 og 11. Selv om denne aksjonen var mer spisset mot en viss type trafikk, mener retten at aksjonen har likhetstrekk med saksforholdet som ble vurdert av Høyesterett i HR-2022-981-A. Aksjonen kunne fått store samfunnsmessige konsekvenser ved at den eneste forsyningsmåten av flydrivstoff til Oslo lufthavn ble hindret. Selv mindre forsinkelse i denne leveransen kan få store konsekvenser for flytrafikken ved Oslo lufthavn. For øvrig viser retten til at demonstrasjonen heller ikke var varslet på forhånd, og avviklingen av aksjonen tok betydelige ressurser fra andre oppgaver i politiet. Aksjonistene fikk også aksjonere i flere timer før politiet grep inn og fjernet dem.
A dømmes etter dette i samsvar med tiltalebeslutningen post II c og III.
Det er uomtvistet at A lørdag 2. april 2022 omkring kl. 11:00 deltok i demonstrasjonen på Sjursøya havneområde i Oslo i regi av Extinction Rebellion.
Demonstrasjonen gikk ut på at aksjonistene lenket seg fast til, satt foran eller oppå fire tankbiler ved Oslo Havn, slik at all trafikk på havnen måtte stenges. Havnekaptein Jens Petter Christensen har forklart at demonstrasjonen førte til full stans i vareleveranser fra Oslo Havn, herunder leveranser av diesel, bensin, sement, mat og andre varer. Av sikkerhetsmessige grunner måtte sjåførene sitte i tankbilene til aksjonistene ble frigjort.
As var «aksjonsstøtte» under den aktuelle demonstrasjonen. Han var ikke lenket fast til tankbilene, men gikk rundt mellom aksjonistene med en sekk full av mat, drikke og klær. Han hadde oversikt over aksjonistene og ropte beskjeder til dem.
Politiet var ikke varslet om demonstrasjonen på forhånd. Oslo Havn kontaktet politiet kl. 11:50 med anmodning om å fjerne aksjonistene. Politibetjent Haron Ali Mohamed Siad ga A kl. 15:10 pålegg om å fjerne seg fra Sjursøya havneområde innen 10 minutter. A rettet seg ikke etter pålegget fra politiet og politiet besluttet kl. 16:00 at aksjonistene skulle innbringes til arresten. Alle aksjonistene var frigjort og innbragt til arresten rundt kl. 18:00.
Straffeloven § 181 første ledd bokstav b rammer den som på utilbørlig måte forstyrrer «lovlig ferdsel». Slik forstyrrelse kan også skje på privat grunn, jf. Magnus Matningsdal, Straffeloven § 181, Lovkommentar, Juridika.
Retten er ikke i tvil om at demonstrasjonen på utilbørlig måte forstyrret den lovlige ferdselen på Sjursøya havneområdet, og at A medvirket til dette, jf. straffeloven § 15. Retten bemerker at det ikke er vist til straffeloven § 15 i tiltalebeslutningen, men at medvirkning fremkommer som et alternativ i grunnlaget i post I d.
Videre er retten ikke i tvil om at A unnlot å rette seg etter politiets pålegg om å fjerne seg fra Sjursøya, og at han dermed har handlet i strid med politiloven § 30 nr. 1 jf. § 5.
A har utvilsomt handlet forsettlig, jf. straffeloven § 22 første ledd bokstav a.
Retten har videre kommet til at politiets pålegg, innbringelsen og straffen ikke utgjør en krenkelse av EMK artikkel 10 og 11. Selv om denne aksjonen var mer spisset mot en viss type trafikk, mener retten at aksjonen har likhetstrekk med saksforholdet som ble vurdert av Høyesterett i HR-2022-981-A. Aksjonen hadde store økonomiske konsekvenser og innebar at vareleveranser i Østlandsområdet ble hardt rammet. Demonstrasjonen var ikke varslet på forhånd. Avviklingen av aksjonen tok betydelige ressurser fra andre oppgaver i politiet, blant annet den varslede SIAN-demonstrasjonen. Videre måtte de øvrige nødetatene bistå under frigjøringen av aksjonistene fra lastebilene. Aksjonistene fikk aksjonere i flere timer før politiet grep inn og fjernet dem.
A dømmes etter dette for overtredelse av politiloven § 30 nr. 1 jf. § 5 og medvirkning til overtredelse av straffeloven § 181 første ledd.
Det er uomtvistet at A mandag 4. april 2022 omkring kl. 11:00 deltok på demonstrasjonen på Sjursøya havneområde i Oslo i regi av Extinction Rebellion. Aksjonistene gjennomførte en lignende demonstrasjon som den 2. april 2022 som er behandlet ovenfor, og stanset trafikken ved å lenke seg fast til fire lastebiler på Kongshavnveien ved Sjursøya.
As var i utgangspunktet «aksjonsstøtte» under demonstrasjonen, men tok etter hvert plassen til en av de andre aksjonistene som var lenket fast til en av lastebilene.
Politiet var ikke varslet om demonstrasjonen på forhånd. Oslo Havn kontaktet politiet kl. 11:57 med anmodning om å fjerne aksjonistene. Omkring kl. 12:04 ga politiet proklamasjon til samtlige aksjonister om å fjerne seg innen kl. 12:10. A etterkom ikke dette og han fikk derfor kl. 13:37 pålegg fra politiet om bortvisning fra området i 72 timer. A rettet seg ikke etter pålegget fra politiet og politiet besluttet at han skulle innbringes til arresten. Omkring kl. 13:53 var alle aksjonistene på Kongshavnveien frigjort.
De objektive og subjektive vilkår for straff er utvilsomt oppfylt, jf. straffeloven § 181 første ledd og politiloven § 30 nr. 1 jf. § 5, jf. straffeloven § 22 første ledd bokstav a.
Retten har videre kommet til at pålegget, innbringelsen og straffen ikke utgjør en krenkelse av EMK artikkel 10 og 11. Selv om denne aksjonen var mer spisset mot en viss type trafikk, mener retten at aksjonen har likhetstrekk med saksforholdet som ble vurdert av Høyesterett i HR-2022-981-A. Aksjonen hadde store økonomiske konsekvenser og innebar at vareleveranser i Østlandsområdet ble hardt rammet. I tillegg ble tredjepersoner rammet av kø. Demonstrasjonen var ikke varslet på forhånd, og avviklingen av aksjonen tok betydelige ressurser fra andre oppgaver i politiet. Aksjonistene fikk videre aksjonere en god stund før politiet grep inn og fjernet dem.
A dømmes etter dette i samsvar med tiltalebeslutningen post I e og II f.
Det skal utmåles straff for fire overtredelser av og en medvirkning til overtredelse av straffeloven § 181 første ledd, seks overtredelser av politiloven § 30 nr. 1 jf. § 5, samt uberettiget opphold. Overtredelsene henger nært sammen og må dermed vurderes i sammenheng. Straffeskjerpelsesprinsippet i straffeloven § 79 bokstav a kommer til anvendelse.
Strafferammen for overtredelse av straffeloven § 181 første ledd er bøter eller fengsel i seks måneder, mens for brudd på politiloven § 30 er strafferammen bøter eller fengsel i tre måneder. Overtredelser av straffeloven § 268 andre ledd straffes med bot.
Etter politidistriktenes bøtedirektiv er utgangspunktet for å nekte å etterkomme politiets pålegg 8 000 kroner. Skjerpet sats er 13 000 kroner. For ordensforstyrrelser er satsene henholdsvis 8 000 kroner og 10 000 kroner. Bøtesatsen for uberettiget adgang er 6 000 kroner. Ved konkurrens beregnes den samlede boten med utgangspunkt i satsen for det mest alvorlige forholdet, tillagt halvparten av satsen for det nest alvorligste forholdet. Ved tre eller flere forhold må det foretas en skjønnsmessig helhetsvurdering. Bøtenivået forutsetter at forelegget blir vedtatt og inneholder en tilståelsesrabatt på 20 prosent.
Ved reaksjonsfastsettelsen til Høyesterett i HR-2022-981-A ble det tatt utgangspunkt i et bøtenivå på 20 000 kroner for overtredelse av straffeloven § 181 første ledd og politiloven § 30 nr. 1 jf. § 5 under aksjonen 21. september 2020. Den konkrete boten ble redusert til 18 000 kroner på grunn av varetektsfradrag.
Nevnte Høyesteretts sak gjaldt overtredelser ved én aksjon, mens A skal straffes for overtredelser som har skjedd i forbindelse med deltakelse i seks aksjoner. Det foreligger ikke rettspraksis fra høyere instanser om hvor grensen mellom bot og betinget fengsel går. Rettspraksis fra tingretten legger imidlertid til grunn at grensen for når det bør reageres med betinget fengsel er overskredet når det er snakk om så mange overtredelser som her. Allmennpreventive og individualpreventive hensyn tilsier at det er et behov for å hindre gjentakelse på en effektiv måte, og bot anses dermed ikke tilstrekkelig i seg selv. En kort betinget fengselsstraff med en prøvetid på to år vil dermed være nødvendig i et demokratisk samfunn.
Retten finner at utgangspunktet for en samlet straff er betinget fengsel i 20 dager.
A har avgitt en uforbeholden tilståelse om forholdene, noe som skal tillegges vekt i formildende retning, jf. straffeloven § 78 bokstav f. Tilståelsen var også uforbeholden for så vidt gjelder post III, selv om han ikke erkjente straffeskyld. Han gis et fradrag i straffen på 10 % som følge av tilståelsen.
Det foreligger ingen øvrige formildende omstendigheter. De straffbare forholdene i post I a, I b og II a ligger nå henholdsvis to år og tre måneder og ett år og syv måneder tilbake i tid. Det er ikke konstatert inaktivitet i saken, og sett hen til sakens kompleksitet og at A har pådratt seg ytterligere forhold, er den samlede saksbehandlingstiden etter rettens syn innenfor det som er akseptabelt.
Straffen settes etter dette til fengsel i 18 dager som gjøres betinget med en prøvetid på to år, jf. straffeloven § 34. Ved en eventuell soning av straffen kommer fire dager til fradrag for frihetsberøvelse, jf. straffeloven § 83 fjerde ledd.
I tråd med rettspraksis finner retten at det i tillegg bør utmåles en bot for å sikre en følbar straff.
Aktor har foreslått boten satt til 20 000 kroner, slik som boten ble fastsatt i HR-2022-981-A. Etter rettens vurdering er dette bøtenivået for høyt når det kombineres med en betinget fengselsstraff.
Retten finner at boten passende settes til 10 000 kroner, subsidiært fengsel i 10 dager.
A er domfelt i samsvar med tiltalebeslutningen. Etter hovedregelen i straffeprosessloven § 436 skal tiltalte i et slikt tilfelle dømmes til å erstatte staten nødvendige saksomkostninger, slik også aktor har nedlagt påstand om.
Etter en konkret vurdering har retten likevel kommet til at A ikke skal ilegges saksomkostninger, jf. straffeprosessloven § 437 tredje ledd. Ved denne vurderingen har retten lagt vekt på As svært begrensede økonomi og at han har tilstått forholdene han dømmes for.
Dommen er enstemmig.
DOMSSLUTNING
Fullbyrding av fengselsstraffen utsettes med en prøvetid på 2 – to – år jf. straffeloven § 34. Ved eventuell soning av fengselsstraffen kommer 4 – fire – dager til fradrag for frihetsberøvelse, jf. straffeloven § 83.