Hovedforhandling ble holdt 3. januar 2023. Tiltalte møtte og erkjente seg skyldig etter tiltalebeslutningen. Retten mottok forklaring fra tre vitner, og det ble foretatt slik dokumentasjon som framgår av rettsboken. Aktor la ned påstand om at tiltalte dømmes i samsvar med tiltalebeslutningen til fengsel i 120 dager. I tillegg la aktor ned påstand om at tiltalte dømmes til å betale 799,82 kroner i erstatning, og 15 000 kroner i oppreisningserstatning til B. Forsvarer la ned påstand om at tiltalte anses på mildeste måte.
Retten har kommet til at tiltalte skal dømmes i samsvar med tiltalebeslutningen. Straffen settes til samfunnsstraff i 120 timer med en gjennomføringstid på 120 dager. Den subsidiære fengselsstraffen settes til 120 dager. Han dømmes til å betale erstatning for fornærmedes økonomiske tap med 799,82 kroner. I tillegg dømmes han til å betale 3 000 kroner i oppreisningserstatning til fornærmede. Saksomkostninger idømmes ikke.
Retten vil begrunne domsresultatet nærmere i det følgende.
Fredag 1. juli 2022 var tiltalte, fornærmede B, vitnet C og en fjerde person på vorspiel hjemme hos fornærmede. Tiltalte og fornærmede hadde møtt hverandre en gang tidligere. Det var god stemning på vorspielet, og det skjedde ikke noe spesielt der. Tiltalte og den fjerde personen gikk etter hvert ut på byen, mens fornærmede og vitnet C ble igjen. Tiltalte og den fjerde personen ønsket at de andre to også skulle komme ut, og det var kontakt mellom dem på telefon og via tekstmeldinger. De ble til slutt enige om at de skulle møtes ute på Youngstorget.
Tiltalte har forklart at han oppfattet det som at fornærmede hadde sagt noe om han på telefon til den fjerde personen som hadde rasistiske undertoner, og at han var fattig eller lignende. Dette hadde den fjerde personen fortalt til han. Både fornærmede og vitnet C har imidlertid forklart at det ikke ble sagt noe rasistisk eller noe annet negativt om tiltalte. Uavhengig av om dette faktisk ble sagt, om den fjerde personen løy til tiltalte, eller om tiltalte misforstod situasjonen, legger retten uansett til grunn tiltaltes forklaring om at han allerede var sur og provosert før alle fire møttes igjen ute på Youngstorget.
Fornærmede og tiltalte snakket ikke med hverandre før tiltalte gikk mot han. Tiltalte har forklart at han sa «hva faen er det som feiler deg?» eller lignende til fornærmede, og at han slo han. Fornærmede har forklart at han var i samtale med noen andre, og at han så vidt rakk å snu seg før han fikk et slag i ansiktet og falt i bakken.
Etter den samlede bevisførselen er retten overbevist om at tiltalte slo fornærmede i pannen med knyttet neve, slik at han falt i bakken. Retten er sikker på at dette førte til at B fikk et kutt over øyet som måtte sys med tre sting. Retten har lagt vekt på tiltaltes egen forklaring og skylderkjennelse, som støttes av øvrige bevis i saken.
Tiltalte erkjente straffeskyld i politiavhør på stedet rett etter hendelsen, og opprettholdt skylderkjennelsen i retten. Tiltalte hadde drukket en del alkohol, men husket likevel at han gikk mot fornærmede og slo han, og at fornærmede falt i bakken. Tiltaltes skylderkjennelse støttes av fornærmedes forklaring, forklaringen fra vitnet C, og vitneforklaring fra en av politibetjentene som kom til stedet kort tid etter hendelsen. Både fornærmede og vitnet C forklarte at tiltalte slo fornærmede hardt i ansiktet slik at han falt i bakken.
Dette støttes av bilder som politiet tok av fornærmede samme natt. Bildene viser at fornærmede hadde et kutt under høyre øyebryn og var hoven rundt øyet. Det fremgår av legeerklæring fra skadelegevakten at fornærmede hadde opplyst at han ble slått ned av en bekjent som hadde vært på samme vorspiel, og at han hadde fått et kutt ved høyre øyebryn som måtte sys med tre sting. Han hadde også hudmerke forenlig med stumpt traume på høyre kinn. Fornærmede har forklart at han fikk en brist i venstre ribbein. Han hadde ikke symptomer på hjernerystelse.
Fornærmede og vitnet C forklarte i retten at slaget traff det venstre øyet. Fornærmede har imidlertid i politiavhør forklart at han fikk et kutt ved høyre øyebryn. Dette er forenlig med bildene og legeerklæringen. Fornærmede forklarte i retten at han ikke husker helt hvilket øye som ble truffet. Han forklarte at har sett på bilder som muligens kan ha vært speilvendt, og at det var derfor han trodde det var ved venstre øyet. Han ble slått en gang, og fikk bare kutt ved det ene øyet. Fornærmede forklarte at kuttet kom fra selve salget, og at han klarte å ta seg for slik at han ikke slo selve bakhodet i bakken da han falt. Fornærmede forklarte at det derfor ikke er mulig at skaden kom av fallet. Etter rettens syn er skaden mest forenlig med et hardt slag mot øyet. Retten er overbevist om at fornærmede ble slått hardt i ansiktet, og at han deretter falt bakover. Retten mener derfor det er mest sannsynlig at skaden skyldes slaget.
Det kan imidlertid ikke helt utelukkes at skaden på øyet kom som en følge av at fornærmede falt i bakken. Politibetjenten som opprettet anmeldelsen i saken, opplyste at fornærmede hadde sagt at han hadde blitt slått og derav falt i bakken. Fornærmede hadde sagt at alt hadde skjedd såpass fort at han hadde endt med ansiktet i brosteinen og slått seg i bakken. Retten bemerker at dette er opplysninger som politiet selv har skrevet i en anmeldelse, og at fornærmede i politiavhør har forklart at skaden på øyet skyldes slaget. I alle tilfeller er retten overbevist om at skaden skyldes at tiltalte slo han slik at han falt i bakken, som beskrevet i tiltalebeslutningen. Etter rettens syn har det ikke avgjørende betydning for skyldspørsmålet om skaden oppstod som en følge av slaget, eller av at fornærmede traff bakken. Det er uansett tiltaltes slag som forårsaket skaden på fornærmede.
Skadebegrepet i straffeloven § 273 omfatter ikke enhver forverring av kroppens anatomiske eller fysiologiske tilstand, jf. Ot.prp.nr.22 (2008–2009) s. 179. Som «skade» regnes de mer markerte følgene, slik som større sår eller kutt, brudd eller utslåtte tenner. Vurderingen av om det er en «skade» er konkret og skjønnsmessig. Sentrale momenter er arten, varigheten og omfanget, jf. Rt-2006-970 avsnitt 10. Høyesterett behandlet i HR-2020-374-U en sak der fornærmede hadde blitt sykemeldt i fire dager, måtte sy to sting i bakhodet og syv sting over øyebrynet. Høyesterett anså dette som en «skade» som var i det nedre sjikt for anvendelsesområdet etter straffeloven § 273, jf. HR-2020-374-U avsnitt 16. Samlet sett har retten kommet til at fornærmede B også fikk en «skade» i straffelovens forstand. Retten bemerker imidlertid at skaden er i nedre sjikt. Retten har særlig lagt vekt på at han måtte sy tre sting under øyebrynet. Dette innebærer risiko for arrdannelse i ansiktet, men fornærmede forklarte selv at arret skjules av øyebrynet.
Tiltalte hadde drukket en del alkohol før voldshendelsen. Han handlet i selvforskyldt rus, og skal derfor bedømmes som om han var edru, jf. straffeloven § 25 tredje avsnitt. Retten er overbevist om at tiltalte, bedømt som edru, visste at han slo fornærmede, og at han visste at dette sikkert eller mest sannsynlig ville føre til skade på fornærmede. Retten viser til at han slo fornærmede hardt og målrettet med knyttet neve mot ansiktet slik at han falt i bakken, og at han må ha regnet det som overveiende sannsynlig at dette ville føre til en skade.
Rettens konklusjon er at tiltalte har handlet som beskrevet i tiltalebeslutningen, og at han har handlet med forsett. Han skal derfor dømmes for overtredelse av straffeloven § 273.
Det klare utgangspunktet er at det skal reageres med ubetinget fengsel ved overtredelse av straffeloven § 273. Bakgrunnen for dette er at vold er et alvorlig samfunnsproblem. Både for fornærmede, men også for samfunnet ellers, har voldslovbruddene store konsekvenser. For samfunnet bidrar voldslovbruddene til økt utrygghetsfølelse i befolkningen, og til redusert livsutfoldelse og livskvalitet. Lovgiver har derfor gitt uttrykk for at straffen skal være streng, og at dette blant annet særlig gjelder uprovosert vold i det offentlige rom i tilknytning til utesteder eller lignende, jf. Ot.prp.nr.22 (2008–2009) s. 177. Lovgiver har gitt uttrykk for at straffen for et uprovosert knyttneveslag mot fornærmedes ansikt i utgangspunktet ikke bør være under fem måneder ubetinget fengsel, jf. Ot.prp.nr.22 (2008–2009) s. 182-183.
Voldshendelsen i denne saken skjedde nattestid på Youngstorget i Oslo, og er dermed i kjerneområdet for når det som et utgangspunkt bør idømmes ubetinget fengsel. Handlingen tilsier at det i utgangspunktet bør reageres med ubetinget fengsel i fem måneder.
I formildende retning legges det vekt på tiltaltes uforbeholdne skylderkjennelse, som har hatt en viss prosessøkonomisk betydning. Tilståelsen har også en egenverdi for fornærmede. Retten mener at straffen på grunn av tilståelsen kan reduseres til fengsel i 120 dager, jf. straffeloven § 78 bokstav f).
Høyesterett har uttalt at det må foreligge «helt spesielle omstendigheter» eller «ekstraordinære omstendigheter» dersom det skal kunne idømmes samfunnsstraff i stedet for ubetinget fengsel, jf. HR-2019-1780-A avsnitt 28. Høyesterett har lagt til grunn at det i denne vurderingen særlig kan legges vekt på rehabiliteringshensyn, og at tiltaltes personlige bakgrunn dermed kan være relevant, jf. HR-2019-1780-A avsnitt 31 flg.
Retten har etter en konkret helhetsvurdering kommet til at det foreligger helt spesielle omstendigheter som tilsier at det vil være riktig og mest hensiktsmessig at straffen gis som samfunnsstraff. Retten har i denne vurderingen lagt vekt på at tiltalte har hatt en spesielt vanskelig livssituasjon over tid. Det kan synes som om han nå er i en slags rehabiliteringsprosess. Situasjonen hans fremstår samtidig som skjør. Dette underbygges av tiltaltes egen forklaring og innholdet i legeerklæringen fra fastlegen hans. Av legeerklæringen fremgår blant annet at han har slitt med angst og depresjon over flere år, at han har slitt med identitetskrise, og at han i perioden 2006-2009 blant annet var tvangsinnlagt på Sandviken sykehus to ganger. Han fikk da diagnosen generalisert angstlidelse. Identitetskrisen har en nær sammenheng med at han er adoptert. Han står på antidepressiva, og har tidligere døyvet angsten og depresjonen ved hjelp av alkohol. Han hadde gjennomgått et samlivsbrudd enten dagen før eller samme dag som voldshendelsen skjedde. Selv om tiltalte har slitt med sinneanfall tidligere, var dette første gangen han ble fysisk voldelig mot noen. Han er ikke tidligere straffedømt.
Tiltalte forklarte at han etter voldshendelsen har fått oppfølging av fastlegen og DPS. Han har endret livsførselen betraktelig med hensyn til alkoholbruk, og han har omtrent ikke vært ute på byen etter dette. Han er ung ufør, men var i arbeidspraksis høsten 2022, og studerer statsvitenskap. Han ønsker å fullføre studiene og komme i jobb. Etter rettens syn tilsier alt dette at han nå er i en slags rehabiliteringsprosess.
Retten har videre lagt vekt på at tiltalte umiddelbart erkjente straffeskyld til politiet på stedet, og at han opprettholdt skylderkjennelsen i retten. Han kontaktet fornærmede samme natt, og beklaget hendelsen, og forklarte hvorfor det skjedde. Etter rettens syn fremstår tiltaltes beklagelse som oppriktig, og det fremstod som at fornærmede satte pris på dette.
Etter rettens syn fremstår voldshendelsen som uprovosert, og nærmest som et overfall av fornærmede. Det er ikke holdepunkter for at fornærmede hadde gjort eller sagt noe provoserende overfor tiltalte. Etter rettens syn fremstår det som mest nærliggende at tiltalte, blant annet på grunn av sin bakgrunn som adoptert og med psykiske helseplager, misforstod situasjonen, eller at den fjerde personen løy til han om hva fornærmede hadde sagt. Retten legger uansett til grunn at tiltalte følte seg utenfor, og oppfattet det slik at fornærmede hadde sagt noe rasistisk eller lignende om han. Dette kan være egnet til å forklare hvorfor tiltalte ble voldelig. Retten mener imidlertid at situasjonen ikke ga han god grunn til å reagere med sinne og vold, og at han dermed ikke handlet i berettiget harme etter straffeloven § 80 bokstav e. Dette kan dermed isolert sett ikke begrunne bruk av samfunnsstraff. Retten har likevel vektlagt dette som et moment i helhetsvurderingen.
Samlet sett har retten kommet til at hensynet til straffens formål ikke taler mot en reaksjon i frihet, og at straffen kan gis som samfunnsstraff, jf. straffeloven § 48. Tiltalte har samtykket til samfunnsstraff, og øvrige vilkår anses oppfylt.
Rettens konklusjon er at straffen settes til 120 timer samfunnsstraff. Gjennomføringstiden settes til 120 dager. Den subsidiære fengselsstraffen er 120 dager.
Påtalemyndigheten har på vegne av fornærmede B fremmet krav om erstatning for økonomisk tap med 799,82 kroner. Fornærmede tok taxi til legevakten etter hendelsen, og det er fremlagt en taxiregning for denne turen som viser at den kostet 238 kroner. I tillegg er det fremlagt kvitteringer som viser at han hadde utgifter på legevakten på til sammen 561,82 kroner. Vilkårene for erstatning er oppfylt, og kravet anses dokumentert. Tiltalte har ikke hatt innvendinger til kravene.
Påtalemyndigheten har på vegne av fornærmede B fremmet krav om oppreisningserstatning med 15 000 kroner. Vilkårene for å idømme oppreisningserstatning er oppfylt, jf. skadeserstatningsloven § 3-5. Retten har kommet til at tiltalte skal dømmes til å betale oppreisningserstatning som skjønnsmessig settes til 3 000 kroner. Retten har i vurderingen lagt vekt på at det var en uprovosert voldshendelse som innebar et skadepotensiale. Fornærmede fikk et kutt under øyebrynet som måtte sys, men har ikke fått et synlig arr. Han hadde vondt i ribbein en periode etter hendelsen, men har ellers ikke hatt noen fysiske plager. Hendelsen har ikke preget han noe særlig sosialt eller fysisk.
Påtalemyndigheten har ikke nedlagt påstand om erstatning for saksomkostninger. Retten er enig i at tiltalte ikke bør dømmes til å betale erstatning for saksomkostninger. Retten viser til at han erkjente straffeskyld rett etter hendelsen, og har tatt initiativ til at saken kunne behandles i konfliktrådet. Retten viser også til hans livssituasjon og begrensede økonomiske evne.
Dommen er enstemmig.
DOMSSLUTNING 
Retten har kommet til at tiltalte skal dømmes i samsvar med tiltalebeslutningen. Straffen settes til samfunnsstraff i 120 timer med en gjennomføringstid på 120 dager. Den subsidiære fengselsstraffen settes til 120 dager. Han dømmes til å betale erstatning for fornærmedes økonomiske tap med 799,82 kroner. I tillegg dømmes han til å betale 3 000 kroner i oppreisningserstatning til fornærmede. Saksomkostninger idømmes ikke.
Retten vil begrunne domsresultatet nærmere i det følgende.
Fredag 1. juli 2022 var tiltalte, fornærmede B, vitnet C og en fjerde person på vorspiel hjemme hos fornærmede. Tiltalte og fornærmede hadde møtt hverandre en gang tidligere. Det var god stemning på vorspielet, og det skjedde ikke noe spesielt der. Tiltalte og den fjerde personen gikk etter hvert ut på byen, mens fornærmede og vitnet C ble igjen. Tiltalte og den fjerde personen ønsket at de andre to også skulle komme ut, og det var kontakt mellom dem på telefon og via tekstmeldinger. De ble til slutt enige om at de skulle møtes ute på Youngstorget.
Tiltalte har forklart at han oppfattet det som at fornærmede hadde sagt noe om han på telefon til den fjerde personen som hadde rasistiske undertoner, og at han var fattig eller lignende. Dette hadde den fjerde personen fortalt til han. Både fornærmede og vitnet C har imidlertid forklart at det ikke ble sagt noe rasistisk eller noe annet negativt om tiltalte. Uavhengig av om dette faktisk ble sagt, om den fjerde personen løy til tiltalte, eller om tiltalte misforstod situasjonen, legger retten uansett til grunn tiltaltes forklaring om at han allerede var sur og provosert før alle fire møttes igjen ute på Youngstorget.
Fornærmede og tiltalte snakket ikke med hverandre før tiltalte gikk mot han. Tiltalte har forklart at han sa «hva faen er det som feiler deg?» eller lignende til fornærmede, og at han slo han. Fornærmede har forklart at han var i samtale med noen andre, og at han så vidt rakk å snu seg før han fikk et slag i ansiktet og falt i bakken.
Etter den samlede bevisførselen er retten overbevist om at tiltalte slo fornærmede i pannen med knyttet neve, slik at han falt i bakken. Retten er sikker på at dette førte til at B fikk et kutt over øyet som måtte sys med tre sting. Retten har lagt vekt på tiltaltes egen forklaring og skylderkjennelse, som støttes av øvrige bevis i saken.
Tiltalte erkjente straffeskyld i politiavhør på stedet rett etter hendelsen, og opprettholdt skylderkjennelsen i retten. Tiltalte hadde drukket en del alkohol, men husket likevel at han gikk mot fornærmede og slo han, og at fornærmede falt i bakken. Tiltaltes skylderkjennelse støttes av fornærmedes forklaring, forklaringen fra vitnet C, og vitneforklaring fra en av politibetjentene som kom til stedet kort tid etter hendelsen. Både fornærmede og vitnet C forklarte at tiltalte slo fornærmede hardt i ansiktet slik at han falt i bakken.
Dette støttes av bilder som politiet tok av fornærmede samme natt. Bildene viser at fornærmede hadde et kutt under høyre øyebryn og var hoven rundt øyet. Det fremgår av legeerklæring fra skadelegevakten at fornærmede hadde opplyst at han ble slått ned av en bekjent som hadde vært på samme vorspiel, og at han hadde fått et kutt ved høyre øyebryn som måtte sys med tre sting. Han hadde også hudmerke forenlig med stumpt traume på høyre kinn. Fornærmede har forklart at han fikk en brist i venstre ribbein. Han hadde ikke symptomer på hjernerystelse.
Fornærmede og vitnet C forklarte i retten at slaget traff det venstre øyet. Fornærmede har imidlertid i politiavhør forklart at han fikk et kutt ved høyre øyebryn. Dette er forenlig med bildene og legeerklæringen. Fornærmede forklarte i retten at han ikke husker helt hvilket øye som ble truffet. Han forklarte at har sett på bilder som muligens kan ha vært speilvendt, og at det var derfor han trodde det var ved venstre øyet. Han ble slått en gang, og fikk bare kutt ved det ene øyet. Fornærmede forklarte at kuttet kom fra selve salget, og at han klarte å ta seg for slik at han ikke slo selve bakhodet i bakken da han falt. Fornærmede forklarte at det derfor ikke er mulig at skaden kom av fallet. Etter rettens syn er skaden mest forenlig med et hardt slag mot øyet. Retten er overbevist om at fornærmede ble slått hardt i ansiktet, og at han deretter falt bakover. Retten mener derfor det er mest sannsynlig at skaden skyldes slaget.
Det kan imidlertid ikke helt utelukkes at skaden på øyet kom som en følge av at fornærmede falt i bakken. Politibetjenten som opprettet anmeldelsen i saken, opplyste at fornærmede hadde sagt at han hadde blitt slått og derav falt i bakken. Fornærmede hadde sagt at alt hadde skjedd såpass fort at han hadde endt med ansiktet i brosteinen og slått seg i bakken. Retten bemerker at dette er opplysninger som politiet selv har skrevet i en anmeldelse, og at fornærmede i politiavhør har forklart at skaden på øyet skyldes slaget. I alle tilfeller er retten overbevist om at skaden skyldes at tiltalte slo han slik at han falt i bakken, som beskrevet i tiltalebeslutningen. Etter rettens syn har det ikke avgjørende betydning for skyldspørsmålet om skaden oppstod som en følge av slaget, eller av at fornærmede traff bakken. Det er uansett tiltaltes slag som forårsaket skaden på fornærmede.
Skadebegrepet i straffeloven § 273 omfatter ikke enhver forverring av kroppens anatomiske eller fysiologiske tilstand, jf. Ot.prp.nr.22 (2008–2009) s. 179. Som «skade» regnes de mer markerte følgene, slik som større sår eller kutt, brudd eller utslåtte tenner. Vurderingen av om det er en «skade» er konkret og skjønnsmessig. Sentrale momenter er arten, varigheten og omfanget, jf. Rt-2006-970 avsnitt 10. Høyesterett behandlet i HR-2020-374-U en sak der fornærmede hadde blitt sykemeldt i fire dager, måtte sy to sting i bakhodet og syv sting over øyebrynet. Høyesterett anså dette som en «skade» som var i det nedre sjikt for anvendelsesområdet etter straffeloven § 273, jf. HR-2020-374-U avsnitt 16. Samlet sett har retten kommet til at fornærmede B også fikk en «skade» i straffelovens forstand. Retten bemerker imidlertid at skaden er i nedre sjikt. Retten har særlig lagt vekt på at han måtte sy tre sting under øyebrynet. Dette innebærer risiko for arrdannelse i ansiktet, men fornærmede forklarte selv at arret skjules av øyebrynet.
Tiltalte hadde drukket en del alkohol før voldshendelsen. Han handlet i selvforskyldt rus, og skal derfor bedømmes som om han var edru, jf. straffeloven § 25 tredje avsnitt. Retten er overbevist om at tiltalte, bedømt som edru, visste at han slo fornærmede, og at han visste at dette sikkert eller mest sannsynlig ville føre til skade på fornærmede. Retten viser til at han slo fornærmede hardt og målrettet med knyttet neve mot ansiktet slik at han falt i bakken, og at han må ha regnet det som overveiende sannsynlig at dette ville føre til en skade.
Rettens konklusjon er at tiltalte har handlet som beskrevet i tiltalebeslutningen, og at han har handlet med forsett. Han skal derfor dømmes for overtredelse av straffeloven § 273.
Det klare utgangspunktet er at det skal reageres med ubetinget fengsel ved overtredelse av straffeloven § 273. Bakgrunnen for dette er at vold er et alvorlig samfunnsproblem. Både for fornærmede, men også for samfunnet ellers, har voldslovbruddene store konsekvenser. For samfunnet bidrar voldslovbruddene til økt utrygghetsfølelse i befolkningen, og til redusert livsutfoldelse og livskvalitet. Lovgiver har derfor gitt uttrykk for at straffen skal være streng, og at dette blant annet særlig gjelder uprovosert vold i det offentlige rom i tilknytning til utesteder eller lignende, jf. Ot.prp.nr.22 (2008–2009) s. 177. Lovgiver har gitt uttrykk for at straffen for et uprovosert knyttneveslag mot fornærmedes ansikt i utgangspunktet ikke bør være under fem måneder ubetinget fengsel, jf. Ot.prp.nr.22 (2008–2009) s. 182-183.
Voldshendelsen i denne saken skjedde nattestid på Youngstorget i Oslo, og er dermed i kjerneområdet for når det som et utgangspunkt bør idømmes ubetinget fengsel. Handlingen tilsier at det i utgangspunktet bør reageres med ubetinget fengsel i fem måneder.
I formildende retning legges det vekt på tiltaltes uforbeholdne skylderkjennelse, som har hatt en viss prosessøkonomisk betydning. Tilståelsen har også en egenverdi for fornærmede. Retten mener at straffen på grunn av tilståelsen kan reduseres til fengsel i 120 dager, jf. straffeloven § 78 bokstav f).
Høyesterett har uttalt at det må foreligge «helt spesielle omstendigheter» eller «ekstraordinære omstendigheter» dersom det skal kunne idømmes samfunnsstraff i stedet for ubetinget fengsel, jf. HR-2019-1780-A avsnitt 28. Høyesterett har lagt til grunn at det i denne vurderingen særlig kan legges vekt på rehabiliteringshensyn, og at tiltaltes personlige bakgrunn dermed kan være relevant, jf. HR-2019-1780-A avsnitt 31 flg.
Retten har etter en konkret helhetsvurdering kommet til at det foreligger helt spesielle omstendigheter som tilsier at det vil være riktig og mest hensiktsmessig at straffen gis som samfunnsstraff. Retten har i denne vurderingen lagt vekt på at tiltalte har hatt en spesielt vanskelig livssituasjon over tid. Det kan synes som om han nå er i en slags rehabiliteringsprosess. Situasjonen hans fremstår samtidig som skjør. Dette underbygges av tiltaltes egen forklaring og innholdet i legeerklæringen fra fastlegen hans. Av legeerklæringen fremgår blant annet at han har slitt med angst og depresjon over flere år, at han har slitt med identitetskrise, og at han i perioden 2006-2009 blant annet var tvangsinnlagt på Sandviken sykehus to ganger. Han fikk da diagnosen generalisert angstlidelse. Identitetskrisen har en nær sammenheng med at han er adoptert. Han står på antidepressiva, og har tidligere døyvet angsten og depresjonen ved hjelp av alkohol. Han hadde gjennomgått et samlivsbrudd enten dagen før eller samme dag som voldshendelsen skjedde. Selv om tiltalte har slitt med sinneanfall tidligere, var dette første gangen han ble fysisk voldelig mot noen. Han er ikke tidligere straffedømt.
Tiltalte forklarte at han etter voldshendelsen har fått oppfølging av fastlegen og DPS. Han har endret livsførselen betraktelig med hensyn til alkoholbruk, og han har omtrent ikke vært ute på byen etter dette. Han er ung ufør, men var i arbeidspraksis høsten 2022, og studerer statsvitenskap. Han ønsker å fullføre studiene og komme i jobb. Etter rettens syn tilsier alt dette at han nå er i en slags rehabiliteringsprosess.
Retten har videre lagt vekt på at tiltalte umiddelbart erkjente straffeskyld til politiet på stedet, og at han opprettholdt skylderkjennelsen i retten. Han kontaktet fornærmede samme natt, og beklaget hendelsen, og forklarte hvorfor det skjedde. Etter rettens syn fremstår tiltaltes beklagelse som oppriktig, og det fremstod som at fornærmede satte pris på dette.
Etter rettens syn fremstår voldshendelsen som uprovosert, og nærmest som et overfall av fornærmede. Det er ikke holdepunkter for at fornærmede hadde gjort eller sagt noe provoserende overfor tiltalte. Etter rettens syn fremstår det som mest nærliggende at tiltalte, blant annet på grunn av sin bakgrunn som adoptert og med psykiske helseplager, misforstod situasjonen, eller at den fjerde personen løy til han om hva fornærmede hadde sagt. Retten legger uansett til grunn at tiltalte følte seg utenfor, og oppfattet det slik at fornærmede hadde sagt noe rasistisk eller lignende om han. Dette kan være egnet til å forklare hvorfor tiltalte ble voldelig. Retten mener imidlertid at situasjonen ikke ga han god grunn til å reagere med sinne og vold, og at han dermed ikke handlet i berettiget harme etter straffeloven § 80 bokstav e. Dette kan dermed isolert sett ikke begrunne bruk av samfunnsstraff. Retten har likevel vektlagt dette som et moment i helhetsvurderingen.
Samlet sett har retten kommet til at hensynet til straffens formål ikke taler mot en reaksjon i frihet, og at straffen kan gis som samfunnsstraff, jf. straffeloven § 48. Tiltalte har samtykket til samfunnsstraff, og øvrige vilkår anses oppfylt.
Rettens konklusjon er at straffen settes til 120 timer samfunnsstraff. Gjennomføringstiden settes til 120 dager. Den subsidiære fengselsstraffen er 120 dager.
Påtalemyndigheten har på vegne av fornærmede B fremmet krav om erstatning for økonomisk tap med 799,82 kroner. Fornærmede tok taxi til legevakten etter hendelsen, og det er fremlagt en taxiregning for denne turen som viser at den kostet 238 kroner. I tillegg er det fremlagt kvitteringer som viser at han hadde utgifter på legevakten på til sammen 561,82 kroner. Vilkårene for erstatning er oppfylt, og kravet anses dokumentert. Tiltalte har ikke hatt innvendinger til kravene.
Påtalemyndigheten har på vegne av fornærmede B fremmet krav om oppreisningserstatning med 15 000 kroner. Vilkårene for å idømme oppreisningserstatning er oppfylt, jf. skadeserstatningsloven § 3-5. Retten har kommet til at tiltalte skal dømmes til å betale oppreisningserstatning som skjønnsmessig settes til 3 000 kroner. Retten har i vurderingen lagt vekt på at det var en uprovosert voldshendelse som innebar et skadepotensiale. Fornærmede fikk et kutt under øyebrynet som måtte sys, men har ikke fått et synlig arr. Han hadde vondt i ribbein en periode etter hendelsen, men har ellers ikke hatt noen fysiske plager. Hendelsen har ikke preget han noe særlig sosialt eller fysisk.
Påtalemyndigheten har ikke nedlagt påstand om erstatning for saksomkostninger. Retten er enig i at tiltalte ikke bør dømmes til å betale erstatning for saksomkostninger. Retten viser til at han erkjente straffeskyld rett etter hendelsen, og har tatt initiativ til at saken kunne behandles i konfliktrådet. Retten viser også til hans livssituasjon og begrensede økonomiske evne.
Dommen er enstemmig.
DOMSSLUTNING 